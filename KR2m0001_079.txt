# -*- mode: mandoku-view; -*-
#+TITLE: 通典
#+DATE: 2015-08-24 22:48:52.308419
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷七十四
<pb:KR2m0001_WYG_079-1a>¶
欽定四庫全書¶
　通典卷七十四¶
　　唐　京　兆　杜　佑　卿　撰¶
　禮三十四　賔一¶
自古至周天下封建故盛朝聘之禮重賔主之儀天子¶
諸侯卿大夫士禮數服章皆降殺以兩秦皇帝蕩平九¶
國宇内一家以田氏簒齊六卿分晉由是臣强君弱終¶
成上替下陵所以尊君抑臣置列郡縣易於臨統便俗¶
<pb:KR2m0001_WYG_079-1b>¶
適時滯儒常情非今是古禮經章句名數尤繁諸家觧¶
釋注疏庬雜方今不行之典於時無用之儀空事鑽研¶
競為封執與夫從宜之㫖不亦異乎¶
　　天子受諸侯藩國朝宗覲遇(殷周以前天子有迎/勞享燕諸侯之禮至)¶
　　　(秦罷侯置守無復古儀及魏以三國分裂粗有/其禮東晉末又廢洎梁崔靈恩採摭三禮遺文)¶
　　　(咸序其儀唯後梁主蕭詧巋稱帝荆襄為後周/及隋附庸國覲採㩀周制剏立儀注焉○時㑹)¶
　　　(殷同附○唐/東晉  後周)　(虞/隋)　(夏唐殷/大)　(周/)　(魏/)　(晉/)¶
唐虞夏氏之時四方諸侯嵗一朝○殷制五年一朝○¶
<pb:KR2m0001_WYG_079-2a>¶
周制大行人掌大賔之禮及大客之儀以親諸侯(賔要/服以)¶
(内諸侯也大/客謂其孤卿)春朝諸侯而圗天下之事秋覲以比邦國¶
之功夏宗以陳天下之謨冬遇以協諸侯之慮(此以王/見諸侯)¶
(為文也圖比陳/協皆考績之言)天子當扆而立諸侯北面而見天子曰¶
覲天子當宁而立諸公東面諸侯西面曰朝(爾雅曰户/牖之間謂)¶
(之扆門屏之/間謂之宁)邦畿方千里其外五百里曰侯服嵗一見¶
又其外五百里曰甸服二嵗一見又其外五百里曰男¶
服三嵗一見又其外五百里曰采服四嵗一見又其外¶
<pb:KR2m0001_WYG_079-2b>¶
五百里曰衛服五嵗一見又其外五百里曰要服六嵗¶
一見(要服蠻服也此六服相距方七千里公侯伯子男/封焉其朝貢之嵗四方各四分趨四時而來或朝)¶
(春或宗夏或覲秋或遇冬毎朝/覲皆有貢物其賦税見上篇)九州之外謂之蕃國代¶
一見各以其所貴寳為贄(九州之外夷服鎮服蕃服按/曲禮曰其在東夷北狄西戎)¶
(南蠻雖大曰子父死子立其嗣王即位乃一來/各以其所貴寳為贄則蕃國之君無執玉瑞也)到天子¶
之境先謁闗人闗人報王王使小行人迎勞於畿又使¶
大夫致積及郊使大行人服皮弁用璧以勞授之(皮弁/者天)¶
(子之朝服璧無束帛者天子之玉尊也諸/侯賔王使者用束帛乗馬積音子四反)及國天子賜¶
<pb:KR2m0001_WYG_079-3a>¶
舍使司空致舍将受朝上公執桓珪九寸繅藉九寸衮¶
冕九章其春夏朝宗各乗所受上輅建常九斿繁纓九¶
就(若春諸侯各服禆冕釋幣於禰各乗所受上/輅者以陽氣仁恩尚文故車服得與王同)侯執信¶
珪伯執躬珪七寸繅藉七寸鷩冕七章建常七斿繁纓¶
七就子執糓璧男執蒲璧皆五寸繅藉五寸毳冕五章¶
建常五斿繁纓五就王則服皮弁於路門外正朝當宁¶
而立諸侯改服於舍服朝服各執瑞玉至於朝公東面¶
諸侯西面伯子男從侯而朝末儐承命告於天子天子¶
<pb:KR2m0001_WYG_079-3b>¶
曰伯父寔來予一人嘉之伯父其入予将受之(天子於/同姓大)¶
(國則曰伯父小邦則曰叔父異姓大國則曰伯舅小邦/則曰叔舅嘉之者美之也受王先書同姓次及異姓上)¶
(儐又傳下至嗇/夫也信音身)諸侯序進入門右坐奠珪再拜稽首(入/門)¶
(右而執臣道不敢由賔客之/位卑者見尊奠贄而不授)儐者謁(謁猶告也上儐告/以天子前辭欲親)¶
(受之如賔客也其/辭曰伯父其升)侯氏坐取珪升致命王受之玉侯氏¶
降階東北面再拜稽首儐者延之曰升升成拜乃出各¶
還其舍司几筵設黼扆於廟扆前南嚮設莞席紛純加¶
繅席畫純加次席黼純左右玉几(斧謂之黼其繡白黒/采也以絳帛為質扆)¶
<pb:KR2m0001_WYG_079-4a>¶
(制如屏風繡似斧形扆前設席左右有几優至尊也鄭/𤣥謂紛如綬有文而狭者繅席削蒲蒻展之編以五采)¶
(若今合歡矣畫純畫為雲氣/也次席桃枝席有次列成文)天子服衮冕負黼扆而立¶
諸侯禆冕一一而入以行三享奉束帛加璧庭實唯國¶
所有(唯國所有或馬或虎豹之皮龜/金丹漆絲纊竹箭分為三享矣)奉束帛匹馬卓上¶
九馬隨之中庭西上奠幣再拜(卓猶的也以素的一馬/為上書其國名後當識)¶
(其所産也必十匹者不敢/斥王所乗用成數敬也)其秋冬覲遇之時将朝之早¶
諸侯禆冕釋幣於禰(将朝質明時也禆之謂言埤也天/子六服大裘為上其餘為禆以事)¶
(尊卑服之而諸侯亦服焉其釋幣如聘/大夫将受命釋幣於禰之禮告将覲也)皆乗墨車載龍¶
<pb:KR2m0001_WYG_079-4b>¶
旂弧韣瑞玉有繅至大門外(交龍為旂諸侯所建墨/車大夫制也弓衣曰韣)上¶
儐自與諸侯相揖而入至廟門外之舍王服衮冕負斧¶
扆而受朝享之禮諸侯入門右皆奠玉再拜王命将受¶
之諸侯更取玉升堂致命王親受之諸侯降堂又再拜¶
稽首儐者延之曰升升成拜乃出然後行三享玉王皆¶
撫之諸侯降堂自授宰如朝宗之法覲遇之時天子不¶
下堂(禮記云天子覲諸侯/下堂自夷王始也)其朝宗覲遇行朝享禮畢(三/享)¶
(訖/也)諸侯皆右肉袒於廟門之東乃入門右北面立告聽¶
<pb:KR2m0001_WYG_079-5a>¶
事(右肉袒者刑宜施於右也告聽/事者告王以國所用為罪之事)儐者謁諸天子天子¶
辭於侯氏曰伯父無事歸寕乃邦(謁告/也)侯氏再拜稽首¶
出自屏南適門西改袒還襲遂入門左北面立王乃勞¶
之再拜稽首儐者延之曰升升成拜降出(王辭之不即/左者當出隠)¶
(於屏而襲也天子外屏/勞之勞其道路勞苦也)王遂更延諸侯入而禮之王使¶
宗伯以珪瓚酌欎鬯祼之禮畢還館諸侯公卿皆就館¶
見之若有功者天子賜以車服皆使公就館致之諸侯¶
迎於外門外再拜諸公奉箧服加命書於其上升自西¶
<pb:KR2m0001_WYG_079-5b>¶
階東面太史居右(言諸公者王同時分/命之而使賜侯氏)侯氏升西面立¶
太史述命(讀王/命書)侯氏降兩階之間北靣再拜稽首(受命/也)¶
升成拜(太史辭/之降也)太史加書於服上侯氏受(受箧/服也)使者出¶
侯氏送再拜時㑹以發四方之禁殷同以施天下之政¶
其法諸侯既至天子之國必先朝天子於其國内然後¶
為壇於國外更行朝禮(時㑹無常期諸侯有不順服者/王将有征討合諸侯而發禁令)¶
(焉禁謂九伐之法也㑹之法為壇於國外崔靈恩曰古/者諸侯朝天子四時禮外有時㑹殷同之法殷同者十)¶
(二年王不巡狩則六服諸侯各當方面來赴四時見王/也殷衆也四方諸侯衆來見王此有十二年之期故不)¶
<pb:KR2m0001_WYG_079-6a>¶
(得謂時㑹也殷同之禮東方則以春南方則以/夏西方則以秋北方則以冬皆如廵狩之時)春為壇¶
於國東夏與秋冬各於其方(壇制度已/具廵狩篇)将時㑹殷同之¶
朝天子乗龍(馬八尺/曰龍)載大旂象日月升龍降龍春則拜¶
日於東門之外夏則禮日於南門之外(變拜言禮/者客祀也)秋則¶
禮月與山川丘陵於西門之外冬則禮月與四瀆於北¶
門之外(禮者謂祭之廵狩之時山川之神各當方而祭/之今不廵狩故山川隨其時而祭之陽祭陽方)¶
(隂祭/隂位)加方明於壇上而祭之(方明者木也方四尺設六/色東青南赤西白北黒上)¶
(𤣥下黄四方神明/之象所謂方明也)設六玉上珪下璧南方璋西方琥北¶
<pb:KR2m0001_WYG_079-6b>¶
方璜東方珪以祭之(六色象其神六玉以禮之上宜以/蒼璧下宜以黄琮而不以此者則)¶
(上下之神非天地之至貴/者設玉者刻其木以著之)去方明以朝諸侯(其朝位授/玉儐介之)¶
(儀已具/廵狩篇)○魏制藩王不得朝覲明帝時有朝者皆由特¶
恩不得為常○晉武帝太始中有司奏諸侯之國其王¶
公以下入朝者四方各為二畨三嵗而周周則更始臨¶
時有故則明年來朝明年朝後更滿三嵗乃朝不得依¶
恒數朝禮皆執璧如舊朝之制不朝之嵗各遣卿奏聘¶
詔可○東晉王侯不之國其有受任居外則同方伯刺¶
<pb:KR2m0001_WYG_079-7a>¶
史二千石之禮亦無朝聘之制○後周初梁主蕭詧來¶
朝入畿大冡宰命有司致積其餼五牢米九十筥醯醢¶
各三十五甕酒十八壺米禾各五十車薪蒭各百車既¶
至大司空設九儐以致館梁主束乗馬設九介以待之¶
禮成而出明日梁主朝受享於廟既致享大冡宰又命¶
公一人𤣥冕乗車陳九儐以束帛乗馬致食於賔及賔¶
之從各有差致食訖又命公一人弁服乗車贄設九儐¶
以勞賔梁主設九介迎於門外明日朝服乗車還贄於¶
<pb:KR2m0001_WYG_079-7b>¶
公公皮弁迎於大門授贄受贄並於堂之中楹又明日¶
梁主朝服設九介乗車偹儀以見於公事畢公致享明¶
日三孤一人又執贄勞於梁主明日梁主還贄又明日¶
梁主見三孤如見三公明日卿一人又執贄梁主見卿¶
又如三孤於是三公三孤六卿人各餼賔並屬官之長¶
為使牢米帛同三公(自秦平天下朝覲禮廢及後周立/蕭詧為梁主稱藩國始有此儀)¶
○隋文帝開皇四年正月後梁主蕭巋來朝(巋父詧自/梁入周以)¶
(襄陽來為附庸國於其境内稱皇/帝建年號巋嗣立至隋遷於江陵)次於郊外詔廣平王¶
<pb:KR2m0001_WYG_079-8a>¶
楊雄吏部尚書韋康持節以迎衛尉設次於館驛雄等¶
降就便幕巋服通天冠綘紗袍端珽立於東階下西面¶
文武陪侍如其國雄等立於門右東面巋攝内史令栁¶
顧言出門請事康曰奉詔勞於梁帝顧言入告巋出迎¶
於館門外西面再拜持節者導雄與巋俱入至於庭下¶
巋北面再拜受詔訖雄等乃出立於館門外道右東向¶
巋送於門外西面再拜及見帝冠通天冠服綘紗袍御¶
大興殿如朝儀巋服逺遊冠朝服以入君臣並拜禮畢¶
<pb:KR2m0001_WYG_079-8b>¶
而出○大唐貞觀二十年有司言按史記正月諸侯王¶
朝賀凡四人晉長安不過二十日今請每春二王入朝¶
禮畢還藩從之至二十二年十月令百僚朔望服袴褶¶
以朝開元二十五年十一月御史大夫李適之奏每至¶
冬正及縁大禮應朝參官并六品清官並服朱衣餘六¶
品以下官許通着袴褶如有慘故准式不合着朱衣袴¶
褶者其日聽不入朝自餘應合着而不着者請奪一月¶
俸以懲不恪制曰可天寳三載二月勑百官朔望朝參¶
<pb:KR2m0001_WYG_079-9a>¶
應服袴褶并着珂傘至閏二月初一日宜停自今以後¶
每逢此閏仍永為恒式六載九月勑自今以後每朔望¶
朝晚於常儀一刻進外辦每坐喚㐲令朝官從容至閤¶
門入至障外不湏趨走百司無事至午後放歸無為守¶
成宜知朕意十二載十一月御史中丞吉温奏請京官¶
朔望朝參着朱衣袴褶五品以上着珂傘制曰可十四¶
載三月勑常參官分日入朝尋勝宴樂(貞觀十五年正/月太宗謂侍臣)¶
(曰古者諸侯入朝有湯沐邑芻禾百車待以客禮漢家/故事為諸州刺史郡守創立邸舍於京城頃聞都督刺)¶
<pb:KR2m0001_WYG_079-9b>¶
(史充考使至京師皆賃房與商人雜居既復禮之不足/必是人多不便至十七年十月下詔令就京城内間坊)¶
(為諸州朝集使各造邸第三百餘所太宗親觀幸焉至/永淳元年闗中饑乏諸州邸舍漸漸殘毁至神龍元年)¶
(司農卿趙復温希權要奏請出賣並盡至建中元年十/二月勑每州邸舍各令夲郡量事依舊營置至二年五)¶
(月户部奏若令州府自置事又煩費伏請以官/宅二十所分配共給諸州朝集使勑㫖宜依)其受蕃¶
國朝聘如開元禮¶
　　天子受諸侯遣使來聘(秦漢以降並無其禮今所/編纂者但欲知三代禮儀)¶
　　　(耳/)¶
周制諸侯遣使聘天子皆以卿為使大夫為上介士為¶
<pb:KR2m0001_WYG_079-10a>¶
衆介(公介七人伯五人子男二人/諸侯之臣使各下其君二等)将行之朝朝服釋幣¶
於禰告為君然後釋幣於行(在廟門/之外也)介及衆介皆從遂¶
受命於朝受聘珪享束帛加璧(二王之後公使則享用/珪也次受夫人之聘使)¶
(則享用𤣥纁/束帛加璧)遂行至天子畿更張&KR0950;(示有事/於此)先謁闗人¶
闗人報王使請事遂導以入(若公之孤則三積一問/一勞至郊迎張&KR0950;而入)王¶
使大夫授館遣人致飱将行聘之前皆遣人授舍於文¶
王廟門外行聘之朝釋幣於禰服冕服乗車建&KR0950;至大¶
門外下車王服皮弁服受聘(時賔亦服/皮弁服)受訖王更服服¶
<pb:KR2m0001_WYG_079-10b>¶
衮冕入廟當扆而立賔入次改服禆冕而入士介皆隨¶
賔後入行享於廟亦升堂進玉王前撫之亦行三享王¶
禮之出廟門更行私覿之見王出至大門内使問其君¶
及勞聘賔還館主人致饔餼明日發幣於公卿然後受¶
享受燕而還王亦使送出境(其餞送之儀與諸/侯相聘還之禮同)¶
　　天子遣使來迎勞諸侯¶
周制諸侯入朝王使小行人迎勞於畿及郊大行人勞¶
視館将幣為丞而儐(視館致館也王使勞於郊致館於/賔賔至将幣使宗伯為上儐郊謂)¶
<pb:KR2m0001_WYG_079-11a>¶
(逺郊去王/城五十里)皮弁用璧侯氏亦皮弁迎於帷門外再拜(郊/舍)¶
(狭寡為帷/宫以受勞)使者不答拜遂執玉(即璧/也)三揖至於階使者¶
不讓先升侯氏升聽命降再拜稽首遂升受玉(不答拜/者為人)¶
(使不當其禮也不讓先升奉王命尊也升者升/壇也使者東面致命侯氏東階上西面聽命)使者左¶
還而立侯氏還璧使者受侯氏降再拜稽首使者乃出¶
(左還還南靣示将去也立者見侯氏/将有事於已侯氏還璧重王禮也)侯氏用束帛乗馬¶
儐使者再拜受侯氏再拜送幣(儐使者所以致尊敬/也拜者各於其階也)使¶
者降以左驂馬出侯氏送於門外再拜侯氏遂從之(騑/馬)¶
<pb:KR2m0001_WYG_079-11b>¶
(曰驂馬設在西也其餘三馬侯氏之士遂出以/授使者於門外從之者遂從使者以至朝也)諸侯初¶
至天子賜舍(以其新至道路勞苦/未受其禮且使即安)曰伯父汝順命於王¶
所賜伯父舍(此使者/致館辭)侯氏再拜稽首(受館/也)儐之束帛乗¶
馬(王使人以命致館無禮/猶儐之者尊王命也)又使大夫戒曰某日伯父帥¶
乃初事(大夫者卿為訝者也戒告也副/相其事使慎修其事初猶故也)侯氏再拜稽首¶
(受覲/日也)掌客致禮上公五積飱五牢牽五牢朝訖則致饔¶
餼九牢(饔餼致相見之大/禮熟曰饔生曰餼)侯伯四積飱四牢牽四牢饔¶
餼七牢子男三積飱三牢牽三牢饔餼五牢殷膳皆太¶
<pb:KR2m0001_WYG_079-12a>¶
牢以及歸上公三食三饗三燕侯伯再食再饗再燕子¶
男一食一饗一燕若弗酌則以幣致之凡介行人宰史¶
皆有飱饔餼以其爵等為牢禮之陳數唯上介有禽獻¶
(殷中也中又致膳示念賔客若不酌獻君有故不親享/食燕則以酧幣侑幣致之凡介行人宰史衆臣從賔者)¶
(行人主禮宰主具史主書皆有飱饔餼尊其君及其臣/以其爵等為牢禮之陳數卿則飱二牢饔餼五牢大夫)¶
(則飱太牢饔餼三牢士則飱以少牢饔餼太牢此降小/禮豐大禮也以命數則參差難等畧於臣用爵而已)¶
凡禮賔客國新凶荒札䘮禍災在野皆殺禮(皆為國省/用愛費也)¶
(國新新建國也禍災謂有/兵寇水火之事殺色介反)○説曰古者封土建侯並為¶
<pb:KR2m0001_WYG_079-12b>¶
列國是以周制朝宗聘覜之禮協天下之事以結諸侯¶
之好而非朝之嵗久無事焉則聘大行人職曰時聘以¶
結諸侯之好殷覜以除邦國之慝(時聘者無常期天子/有事諸侯使大夫來)¶
(聘親以禮見之禮而遣之所以結其恩好也天子無事/則已殷覜所謂一服朝之嵗也慝惡也一服朝之嵗五)¶
(服諸侯皆使卿以聘禮來見天子天子以禮見/之命以政禁之事可以除其惡行覜他弔反)間問以¶
諭諸侯之志歸脤以交諸侯之福賀慶以贊諸侯之喜¶
致禬以補諸侯之烖(此四者王使臣於諸侯之禮間問/者間嵗一問諸侯謂存省之屬也)¶
(諭諸侯之志者諭言語諭書名其類也交或徃或/來者贊助也致禬凶禮之弔禮禬補諸侯之烖也)若諸¶
<pb:KR2m0001_WYG_079-13a>¶
侯相聘之制則比年小聘三年大聘相勵以禮則外不¶
相侵内不相陵此天子所以飬諸侯兵不用而諸侯自¶
為正之具也以珪璋聘重禮也已聘而還珪璋此輕財¶
重禮之義也諸侯相勵以輕財重禮則民作讓矣¶
　　三恪二王後(虞隋夏大周/        唐)　(魏/)　(晉/)　(東晉/)　(宋/)¶
虞舜以堯子丹朱為賔曰虞賔而不臣之(虞書云虞賔/在位羣后徳)¶
(讓/)○夏禹封丹朱於唐舜子商均於虞皆有疆土以奉¶
先祀服其服禮樂如之以客禮不臣也○周武王克商¶
<pb:KR2m0001_WYG_079-13b>¶
而封夏後於杞殷後於宋皆爵公封舜後於陳爵侯以¶
偹三恪(周得天下封夏殷二王後又封舜後謂之三恪/恪敬也義取王之所敬也并二王後為三國其)¶
(後轉降示敬而/已故曰三恪)司几筵延國賔於牖前左彤几(國賔王/公之所)¶
(不臣者馬融/以為二王後)王者立三恪二王之後者欲通師法之義¶
其前代之後使之郊天以天子禮祭其始祖受命之王¶
自行正朔服色此得通三正也(三正者天地人也三正/之道由三㣲之月受命)¶
(之正各法其一尚書大傳云夏以孟春為正殷以季冬/為正周以仲冬為正必用此三㣲之月為正者時物尚)¶
(微以明王者受命扶㣲奉成/此正使其道重大正始也)○魏文帝封後漢帝協為¶
<pb:KR2m0001_WYG_079-14a>¶
山陽縣公邑萬户位在諸侯王上奏事不稱臣受詔不¶
拜以天子車服郊祭天地宗廟祖臘如漢制都山陽濁¶
鹿城青龍二年薨謚曰孝獻皇帝以漢天子禮儀葬於¶
禪陵○晉武帝太始元年十二月遣太僕劉源告太廟¶
封魏帝(常道/鄉公)奐為陳留王詔曰明徳昭融逺鍳天命欽¶
象歴數用禪厥位敢咨詢故訓以敬授青土於東國永¶
為晉賔載天子旌旗乗五時副車行魏正朔郊祀天地¶
禮樂制度皆如魏舊以承王顯祖之禋祀又詔王上書¶
<pb:KR2m0001_WYG_079-14b>¶
不稱臣答報不為詔一如賔禮二年詔陳留王操尚謙¶
冲每事輒表非所以優崇之也主者諭意非大事皆使¶
王官表上之三年太常上言博士祭酒劉喜等議漢魏¶
為二王後夏殷周之後為三恪衛公署於前代為二王¶
後於大晉在三恪之數應降稱侯祭祀制度宜與五等¶
公侯同有司奏陳留王山陽公為二代之後衛公偹三¶
恪之禮易稱有不速之客三人來此則以三為斷不及¶
五代也○東晉明帝大寕二年詔曰三恪二王代之所¶
<pb:KR2m0001_WYG_079-15a>¶
重興滅繼絶政之所先禋祀不𫝊甚用傷悼主者詳議¶
立後以聞時曺勵為嗣陳留王以主魏祀升平元年陳¶
留王勵表稱廢疾積年不可以奉祭祀請依春秋之義¶
求以立後太學博士曹耽議春秋之義立子以貴不以¶
長盖以為宗廟主故也晉公族穆子有廢疾以讓其弟¶
衛襄公嗣子縶足不能行立其弟晉衛皆廢嫡立庶者¶
明臣之義終無執祭朝見之期以之居位違犯情禮故¶
也禮有故使人攝祭非終身疾者勵為君王故事未有¶
<pb:KR2m0001_WYG_079-15b>¶
諸侯以疾去國成比胡訥議孟縶立弟異於陳留二王¶
之後禮不宜廢太常王彪之奏臣按訥耽二議為許其¶
所陳也各無明文臣以為經史所記未有南面稱孤而¶
以病疾退為庶人者也勵纂封先代近四十年位在朝¶
賔今以疾退既廢之後若同庶人則名賤而役厮䖏以¶
朝官則職替而班下以舊禮則制重而無位量兹三義¶
莫知其禮宗廟享祭禮有假攝古今依禮行之有由來¶
矣孝武帝太元十二年博士庾𢎞之等議陳留王前代¶
<pb:KR2m0001_WYG_079-16a>¶
之後遇以上賔之禮皇太子雖國之儲副在人臣之位¶
今謂班次宜在王下又按僕射王彪之以為禪讓之始¶
王與繼嗣之末孫降殺殊矣是以春秋之㑹杞不異列¶
宋不殊位今陳留王朝㑹自任其來則無繩墨之准既¶
以來朝則應有常次至於大㑹升殿雖無上位然無殊¶
别之座名同朝錄将事有例且朝録盖是紀官名之簡¶
制曰可(時陳留嗣王薨王彪之議山陽公薨故事給絹/二百疋山陽於今稍逺今可特給絹布二百疋)¶
(錢三十萬宜/少優於山陽)○宋武帝永初元年封晉恭帝為零陵王¶
<pb:KR2m0001_WYG_079-16b>¶
居於秣陵行晉正朔車旗服色一如其舊有文而不偹¶
其禮文帝元嘉五年散騎常侍荀伯子上疏曰伏見百¶
官位次陳留王在零陵王上按春秋次序諸侯宋居杞¶
陳之上臣以零陵王位宜在陳留王上陳留王宜降爵¶
為公十一年皇太子出㑹升在三恪○隋封後周靖帝¶
為介國公○大唐武徳元年五月詔曰革命創制禮樂¶
變於三正修廢繼絶徳澤崇於二代其以莒之&KR0566;邑奉¶
隋帝為&KR0566;公行隋正朔車騎服色一依舊章貞觀二年¶
<pb:KR2m0001_WYG_079-17a>¶
八月制曰二王之後禮教宜崇寝廟不修廪餼多闕非¶
所以追崇先代式敬國賔可令所司量置國官營立廟¶
宇永昌元年十一月制以周漢之後為二王仍封舜禹¶
成湯之裔為三恪神龍元年五月制宜依舊以周隋為¶
二王後天寳八載七月封後魏孝文十代孫元伯明為¶
韓國公以偹三恪九載䖏士崔昌上封事推五行之運¶
以國家合承周漢其後周隋不合為二王後請廢下公¶
卿議集賢學士衛包因抗表陳其議論夜四星聚於尾¶
<pb:KR2m0001_WYG_079-17b>¶
宿天意昭然遂從之乃求殷周漢後為三恪二王後廢¶
韓介&KR0566;等公至十二載五月楊國忠奏周漢寖逺不當¶
為二王後復以後魏後周隋依舊為三恪二王後其本¶
封韓介&KR0566;等公如故○議曰三恪二王之義有三説焉¶
一云二王之前更立三代之後為三恪此㩀樂記武王¶
克商未及下車封黄帝堯舜之後及下車封夏殷之後¶
通巳用六代之樂二云三王之前但立一代通二王為¶
三恪此㩀左傳但云封胡公以備三恪明王者所敬先¶
<pb:KR2m0001_WYG_079-18a>¶
王有二更封一代以備三恪存三恪者所敬之道不過¶
於三以通三正三云二王之後為一恪妻之父母為二¶
恪夷狄之君為三恪此㩀王有不臣者三而言之(不臣/二王)¶
(後者尊敬先王通三正之義故書有虞賔在位詩云有/客有客亦白其馬明天下非一家所有敬讓之至故封)¶
(建之使得服其正色用其禮樂以事先祖故孔子云夏/禮吾䏻言之把不足徴也殷禮吾能言之宋不足徵也)¶
(不臣妻父母者妻之言齊也與巳齊體共承先祖故尊/其父母春秋左傳云紀李姜歸於京師稱字者子尊不)¶
(加父母妻與巳齊體故夫不得臣之四夷之君不臣者/尚書大傳曰越裳氏獻白雉周公辭不受曰正朔不施)¶
(則君子/不臣也)按梁崔靈恩云三義之説以初為長何者禮記¶
<pb:KR2m0001_WYG_079-18b>¶
郊特牲云存二王之後尊賢不過二代又詩云二王之¶
後来助祭又春秋公羊傳説曰存二王之後所以通三¶
正以上皆無謂二王之後為三恪之文若更立一代通¶
備三恪者則非不過二代之意左傳云封胡公以備三¶
恪者謂上同黄帝堯舜下同殷夏為三恪也又按二王¶
三恪經無正文崔靈恩㩀禮記陳武王之封遂以為通¶
存五代竊恐未安今㩀二代之後即謂之二王三代之¶
後即謂之三恪且武王所封盖以堯有則天之大人莫¶
<pb:KR2m0001_WYG_079-19a>¶
能名黄帝列聚星辰正名百物自以功齊萬代師範百¶
王故特封其後偶契二三之數實非歴代通法故記云¶
尊賢不過二代示敬必由舊因取通已為三正也其二¶
代之前第三代者雖逺難師法豈得不録其後故亦存¶
之示敬其道而已因謂之三恪故左傳云封胡公以備¶
三恪是知無五代也况歴代至今皆以三代為三恪焉¶
　¶
　¶
<pb:KR2m0001_WYG_079-19b>¶
　¶
　¶
　¶
　¶
　¶
　¶
　¶
　通典卷七十四¶
