# -*- mode: mandoku-view; -*-
#+TITLE: 通典
#+DATE: 2015-08-24 22:48:51.938729
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷五十六
<pb:KR2m0001_WYG_061-1a>¶
欽定四庫全書¶
　通典卷五十六¶
　　唐　京　兆　杜　佑　君　卿　纂¶
　禮十六　嘉一¶
　　天子加元服(周北漢/    齊)　(後漢/大唐)　(魏/)　(東晉/)　(後魏/)¶
周制文王年十二而冠(文王十三生伯邑考左傳曰冠/而生子禮也許慎五經異義曰)¶
(春秋左氏傳說嵗星為年紀十二而一周於天天道/備故人君年十二可以冠自夏殷天子皆十二而冠)成¶
王十五而冠(譙周五經然否論曰古文尚書說武王崩/成王年十三推武王以庚辰嵗崩周公以)¶
<pb:KR2m0001_WYG_061-1b>¶
(壬午嵗出居東癸未嵗反禮公冠記周公冠成王命史/作祝辭告是除喪冠也周公未反成王冠弁開金縢之)¶
(書時十六矣是成王十五周公冠之而后岀也許慎五/經異義云武王崩後管蔡作亂周公出居東是嵗大風)¶
(王與大夫冠弁開金縢之書成王年十四是喪冠也者/恐失矣按禮𫝊天子之年近則十二逺則十五必冠矣)¶
將冠筮日筮賔(冠義曰古者聖王重冠筮賔所以/敬冠事既言古者則不起於周)行之¶
於廟(冠義曰重冠故行之於廟者不敢/擅重事所以自卑而尊先祖也)冠委貌於阼三¶
加彌尊(冠義曰冠於阼以著代也三加彌尊加有成也/大戴禮公冠篇曰公冠四加三同士後加𤣥冕)¶
(天子亦四加/後加衮冕)祼享樂於廟(所以知冠有享樂者春秋左/𫝊曰晉侯問魯大夫季武子)¶
(襄公年曰君可冠矣武子對曰君冠必以祼享/之禮行之以金石之樂節之以先君之祧處之)周公冠¶
<pb:KR2m0001_WYG_061-2a>¶
成王命祝雍頌曰近於人逺於年逺於佞近於義嗇於¶
時恵於財任賢使能說曰冠義云冠者禮之始也凡人¶
之所以為人者禮義也禮義之始在於正容體齊顔色¶
順辭令而後禮義備以正君臣親父子和長幼故冠而¶
後服備服備而後容體正顔色齊辭令順古者聖王重¶
冠所以為國本也五經要義云冠嘉禮也冠首服也首¶
服既加而後人道備故君子重之以為禮之始矣孔子¶
曰正其衣冠尊其瞻視儼然人望而畏之又曰不荘以¶
<pb:KR2m0001_WYG_061-2b>¶
蒞之則民不敬此人君重冠之義也王教之本不可以¶
童子之道理焉或云周禮雖有服冕之數而無天子冠¶
文又儀禮云公侯冠禮者王肅鄭𤣥皆以為夏末衰亂¶
簒弑所由生焉故作公侯冠禮則眀天子冠禮之審又¶
無大夫冠禮古者五十而後爵何大夫冠禮之有周人¶
五十而有賢才則試以大夫之事猶行士禮故筮賔於¶
阼以著代醮於客位三加彌尊皆士禮也者今按大戴¶
禮有公冠篇云公冠四加天子亦四加又家語冠頌云¶
<pb:KR2m0001_WYG_061-3a>¶
王太子之冠擬諸侯之冠天子之元子亦擬諸侯四加¶
諸侯之子同於士據此自天子至於諸侯非無冠禮但¶
因秦焚書遂同蕩滅其周制士冠禮頗備王者時採行¶
焉○漢改皇帝冠為加元服恵帝加元服用正月甲子¶
若景子為吉昭帝冠辭曰陛下摛著先帝之光輝以承¶
皇天之嘉祐欽奉仲春之吉辰普尊大道之郊域秉率¶
萬福之丕靈始加昭眀之元服推逺冲孺之幼志蘊積¶
文武之就徳肅勤髙祖之清廟六合之内靡不䝉福承¶
<pb:KR2m0001_WYG_061-3b>¶
天無極○後漢制正月甲子若景子為吉日可加元服¶
儀徔冠禮乗輿初加緇布進賢次爵弁次武弁次通天¶
冠訖皆於髙廟如儀謁見(續漢書云加元服乗輿皆於/髙祖廟謁見按世祖制始冠)¶
(緇布冠於宗/廟従古制)和帝冠以正月甲子乗金根車駕六𤣥虬¶
至廟成禮乃廻軫反宫朝服以饗宴撞太蔟之庭鐘咸¶
獻夀焉(黄香頌云惟永元之盛代聖皇徳之茂純躬烝/烝之至孝崇敬順以奉天以三載之孟春建寅)¶
(月之上旬皇帝時加𤣥冕簡甲子之元辰皇輿幸夫金/根六𤣥虬之連蜷建螭龍以為旂鳴節路之和鑾既臻)¶
(廟以成禮乃㢠廻軫而反宫正朝服以享燕撞太蔟之庭/鐘祚蕃屏與鼎輔暨夷蠻之君王咸進爵於金罍獻萬)¶
<pb:KR2m0001_WYG_061-4a>¶
(夀之玉觴頌文多今/但錄其事耳蜷音權)順帝以初月景子加元服於髙廟¶
(時兼用曹褒新禮其儀不存/順帝都洛陽亦立髙祖廟矣)獻帝興平元年正月甲子¶
加元服司徒淳于嘉為賔加賜𤣥纁駟馬賜貴人王公¶
卿司𨽻校尉城門五校侍中尚書給事黄門侍郎各一¶
人為太子舍人○魏氏天子冠一加(其說曰古之士禮/服必三加彌尊所)¶
(以喻其志至於天子諸侯數無文將以踐阼臨人尊極/徳成不復與士以加喻勉為義禮冠於廟自魏不復在)¶
(廟/矣)○東晉諸帝冠儀一加幘冕将冠金石宿設百僚陪¶
位又先於殿上鋪大牀御府令奉冕幘簮導衮服以侍¶
<pb:KR2m0001_WYG_061-4b>¶
中常侍太尉加幘太保將加冕太尉讀祝文曰令日吉¶
辰始加元服皇帝穆穆思𢎞衮職欽若昊天六合是式¶
率遵祖考永永無斁眉夀惟祺介茲景福加冕訖侍中¶
繋𤣥紞脫帝絳紗服冠事畢太祝率羣臣奉觴上夀王¶
公以下三稱萬嵗乃退(孫毓五禮駮曰魏氏天子一加/三加嫌同諸侯毓按玉藻記曰)¶
(𤣥冠朱組緌天子之冠也緇布冠繢緌諸侯之冠也其/說謂皆始冠則是有次加之辭此二冠皆卑服質古勢)¶
(不一加必重加朝祭之服以崇彌尊聖人制禮所以一/時歴加衆服者今始成人卜擇令日而徧加之所以重)¶
(始也若冠日有不加者後必不擇吉而服非重始也又/禮器有以少為貴者冠不在焉記有彌尊喻志之言盖)¶
<pb:KR2m0001_WYG_061-5a>¶
(以服従卑始象徳日新不可先服尊服轉而即卑今嫌/士禮喻志之文因徔魏氏一加之制考之玉藻似非古)¶
(典今三加者先冠皮弁次冠長冠後冠進賢冠以為彌/尊於意又疑裴頠答治禮問天子禮𤣥冠者形之成也)¶
(為君未必成人故君位雖定不可孩抱而服冕弁摯虞/以為天子即位之日即為成君冕服以備不宜有加諸)¶
(侯即位為成豈不定諸侯成君不拘盛典而可以冠/天子成君獨有火龍黼衣便不可乎意為宜冠有加)成¶
帝用三元吉日既加元服拜於太廟穆帝孝武將冠皆¶
先以幣告廟訖事又廟見臺符問修復未畢吉凶不相¶
干為可加元服與不太常王彪之議禮雖有喪冠當是¶
應冠之年服制未終若湏服終便失應冠之年故也禮¶
<pb:KR2m0001_WYG_061-5b>¶
所以冠無定時月春夏不可便用秋冬若今嵗内修復¶
未畢入新年卜仲春之日加元服不失年不失禮今便¶
准喪冠闕饗樂而行事誠有倚傍然加衮冕火龍焕然¶
以准喪儀情有不體若别有事必速加元服權諸輕重¶
不湏修復畢者便當准喪冠耳又議新年至尊當加元¶
服今若依成帝故事用三元日者冠有金石之樂恐修¶
山陵未畢於樂便闕禮冠自卜日又云夏葛屨冬皮屨¶
無定時不必三元也按晉故事及兩漢皆非三元當任¶
<pb:KR2m0001_WYG_061-6a>¶
時事之宜耳又議近訪得成皇帝加元服儀注&KR0453;無拜¶
廟事按禮冠皆於廟儀禮云既畢賔出主人送於廟門¶
眀必在廟近代以来不復在廟成皇帝既加元服拜太¶
廟以告成盖亦猶擬在廟之儀今既加元服亦應拜廟¶
○後魏正光元年秋孝眀帝年十一加元服訖拜太廟¶
大赦改元○北齊制皇帝加元服以玉帛告圎丘方澤¶
以幣告廟擇日臨軒中嚴羣官位定皇帝著空頂介幘¶
以出太尉盥訖升脫空頂幘以黑介幘奉加訖太尉進¶
<pb:KR2m0001_WYG_061-6b>¶
太保之右北面讀祝訖太保加冕侍中繋𤣥紞脫絳紗¶
袍加衮服事畢太保上夀羣官三稱萬嵗皇帝入温室¶
移御座而不上夀後日文武羣臣朝服上禮酒十二鍾¶
米十二囊牛十二頭擇日親拜圎丘方澤謁廟○大唐¶
之制如開元儀¶
　　皇太子冠(皇子皇孫附○周/  齊  梁  後魏)　(漢齊魏隋晉大宋/北          唐)¶
周制天子元子猶士也天下無生而貴者也(元子嗣子/也無生而)¶
(貴皆由下升也明人有賢行著徳乃得貴之家語/冠頌篇曰天子之元子之冠擬諸侯之冠四加)○漢¶
<pb:KR2m0001_WYG_061-7a>¶
宣帝冠太子以正月冠諸王遣使行事○魏氏冠太子¶
再加皇子王公嗣子乃三(孫毓以為一加/再加皆非禮也)冠諸王因漢¶
遣使行事○晉惠帝之為太子将冠武帝臨軒使兼司¶
徒髙陽王珪加冠兼光祿大夫屯騎校尉華廙賛冠(武/惠)¶
(冠太子冠訖皆即廟/見斯亦擬在廟之儀)太始六年南宫王承年十五依舊¶
應冠有司奏議禮十五成童國君十五而生子以眀可¶
冠之儀又漢魏遣使冠諸王非古典於是制儀王十五¶
而冠遂革使命咸寧二年秋閏九月遣使冠汝南王柬¶
<pb:KR2m0001_WYG_061-7b>¶
恵帝以正月景午冠太子訖乃廟見懐帝亦以正月冠¶
皇太子○宋冠皇太子及藩王以一加○齊武帝孫南¶
郡王昭業冠徔尚書令王儉議使太常持節一加冠大¶
鴻臚為賛醮酒之儀國官陪位拜賀如常其日内外二¶
品清官以上詣公車門集賀并詣東宫南門通牋别日¶
上禮宫臣亦詣門稱慶如上臺之儀既冠之後尅日謁¶
廟(儉議曰皇孫冠事歴代所無禮雖有嫡子無嫡孫然/南郡王體自儲暉實惟國重元服之典宜異列藩依)¶
(於諸王則輕同於儲皇則重按士冠禮主人𤣥冠朝服/注云主人冠者之父兄也尋其言父及兄則眀祖在不)¶
<pb:KR2m0001_WYG_061-8a>¶
(為主也又春秋之義不以父命辭王父命則皇太子無/專用之道宜使太常持節一加冠并撰立賛冠醮酒二)¶
(辭不依藩/國詔可)祝辭曰皇帝使給事中太常武安侯蕭恵本¶
加南郡王冠筮日戒賔肇加元服棄爾幼志従厥成徳¶
親賢使能克崇景福醮酒辭曰㫖酒既清嘉薦既盈兄¶
弟具在淑慎儀型永永眉夀於穆斯寧眀帝冠太子用¶
正月○梁武帝天監十三年正月冠太子於太極殿修¶
前代之儀○後魏孝文帝冠皇太子恂於廟詔曰司馬¶
彪漢志漢帝有四加冠一緇布二進賢三武弁四通天¶
<pb:KR2m0001_WYG_061-8b>¶
朕見家語冠頌萹四加冠公也家語孔子之言與正經¶
何異諸儒惑司馬彪志致使天子之子而行士冠朕以¶
為有賔諸儒皆以為無賔孔氏所云斐然成章其斯之¶
謂矣○北齊制皇太子冠則太尉以制幣告七廟擇日¶
臨軒有司供帳於崇正殿中嚴皇太子空頂幘公服出¶
立東階之南西面使者入立西階之南東面受訖入室¶
盥櫛出南面使者進揖詣冠席西面坐光祿卿盥訖詣¶
太子前跪櫛使者又盥奉進賢三梁冠至太子前東面¶
<pb:KR2m0001_WYG_061-9a>¶
祝脫空頂幘加冠太子興入室更衣出又南面就席光¶
祿卿盥櫛使者又盥祝脱三梁冠再加逺遊冠太子又¶
入室更衣設席中楹之西使者揖就席南面光祿卿洗¶
爵酌醴使者詣席前北面祝太子拜受醴即席坐祭之¶
啐之奠爵降階復本位西面三師三少及在位羣官拜¶
事訖又擇日㑹宮臣又擇日謁廟○隋制皇太子将冠¶
前一日帝齋於太興殿太子與賔賛及預徔官齋於正¶
寝其日質眀有司告廟各設筵於阼階帝衮冕即御座¶
<pb:KR2m0001_WYG_061-9b>¶
揖太子進升筵西向坐賛冠者坐櫛設纚賔盥訖初加¶
緇布冠進設頍(丘癸/切)纓賔揖太子適東序衣𤣥衣素裳¶
以出賛者又坐櫛賔進加逺遊冠改服訖賔又受冕太¶
子適東序改服以出賔揖太子南面立賔受醴進筵前¶
北面立祝(之又/切)太子拜受觶賔復位東面答拜賛者奉¶
饌於筵前太子祭奠禮畢降筵進當御東面拜納言承¶
詔詣太子戒訖太子拜賛者引太子降自西階賔少進¶
字之賛者引太子進立於庭東面諸親拜訖賛者拜太¶
<pb:KR2m0001_WYG_061-10a>¶
子皆答拜與賔俱復位納言承詔降命令有司致禮賔¶
又拜帝復降阼階下拜太子以下拜帝出更衣還宫太¶
子徔至閤因入見皇后而還○大唐貞觀五年正月有¶
司上言皇太子将冠禮宜用二月為吉請遣官以備儀¶
注太宗曰今東作方興恐妨農事今改用十月太子少¶
保蕭瑀奏稱准隂陽家用二月為勝上曰隂陽拘忌朕¶
所不行若動静必依隂陽不顧禮義欲求福祐其可得¶
乎若所行皆遵正道自然當與吉㑹且吉凶在人豈假¶
<pb:KR2m0001_WYG_061-10b>¶
隂陽拘忌農時甚要不可暫失開元六年侍中宋璟上¶
表曰臣伏以太常状准東宫典記有上禮之儀謹按上¶
禮非古徔南齊後魏方始有此事而垂拱神龍更扇其¶
道羣臣斂錢獻食君上厚賜答之姑息施恩方便求利¶
皇太子冠乃盛禮自然合有錫賚上臺東宫䖏宴㑹非¶
不優厚其上禮宜停其儀具開元禮¶
　　諸侯大夫士冠(夏/)　(周/)　(後漢/)　(晉/)　(大唐/)¶
夏小正記二月冠子之時也○周制繼世以立諸侯象¶
<pb:KR2m0001_WYG_061-11a>¶
賢也(象法也為子孫能法其先祖之賢故/使之繼世諸侯之子冠亦用士禮也)冠禮筮日筮¶
賔冠於阼醮於客位三加彌尊(阼謂主人之北也嫡子/冠於阼若不醴則醮用)¶
(酒於客位敬而成之也戸西為客位庻子冠於房内戸/外又因醮焉不代父也冠者初加緇布次加皮弁次加)¶
(爵弁毎加益尊/所以益成也)已冠而字之(成人之道也字/所以相尊也)見於母母¶
拜之見於兄弟兄弟拜之(成人而/與為禮)左𫝊曰晉侯問襄公¶
年大夫武子對曰㑹於沙隨之嵗寡君以生晉侯曰十¶
二年矣是謂一終一星終也國君十五而生子冠而生¶
子禮也大夫盍為冠具武子對曰君冠必以祼享之禮¶
<pb:KR2m0001_WYG_061-11b>¶
行之以金石之樂節之以先君之祧處之今寡君在行¶
未可具也請及兄弟之國還及衛冠於成公之廟假鐘¶
磬焉禮也(大戴禮公冠篇云公冠四加家/語冠頌云諸侯之子冠同於士)士男子二十¶
而冠(漢戴聖云男子陽也陽成於隂偶數起於二終二/十謂之小成而冠鄭𤣥云任士職居士位故曲禮)¶
(云二十曰弱冠孔穎逹云十九以下為殤/身有徳行幼為大夫則不待二十而冠)將冠筮日於¶
廟門(廟禰廟也冠必筮日於廟門者重以成/人之禮不於堂者嫌蓍之靈由廟神)不吉則筮¶
逺日如初儀(旬之/外日)主人戒賔(戒告也賔主人之僚友/也將冠子故就告使来)曰¶
某有子某将加布於其首&KR0133;吾子教之賔對曰某不敏¶
<pb:KR2m0001_WYG_061-12a>¶
恐不能共事以病吾子敢辭(病猶辱也/共音恭)主人曰某猶願¶
吾子之終教之賔對曰吾子重有命某敢不徔主人再¶
拜賔答拜主人退賔拜送(退去/歸也)前三日筮賔如求日之¶
儀(賢者恒吉冠必筮日筮賔者/所以敬冠事重冠禮者也)乃宿賔賔如主人服出¶
門左西面再拜主人東面答拜(宿進也如主/人服朝服)乃宿曰某¶
将加布於某之首吾子将蒞之敢宿賔對曰敢不夙興¶
主人再拜賔答拜主人退賔拜送(乃宿賔者親/相見致其辭)宿賛冠¶
者一人亦如之(賛冠者佐賔/為冠事者)冠日夙興設洗直於東榮¶
<pb:KR2m0001_WYG_061-12b>¶
(榮屋翼也/直音值)陳服於房中西墉下東領北上(冠時先用卑/服故北上便)¶
爵弁服纁裳純衣緇帶韎韐(此助君祭之服爵弁冕之/次也其色赤而微黒如爵)¶
(頭然用布三十升纁裳淺絳裳/也純衣絲衣也韎音妹韐音閤)皮弁服素積緇帶素韠¶
(此與君視朔之服也皮弁者以白鹿皮為冠象上古也/積猶辟也以素為裳辟蹙要中衣布亦以十五升其色)¶
(象/焉)𤣥端𤣥裳黄裳雜裳可也緇帶爵韠(此莫夕於朝之/服𤣥端即朝服)¶
(之衣易其裳耳上士𤣥裳中士黄裳下士雜裳雜裳者/前𤣥後黄士皆爵韋為韠其爵同不以𤣥冠名服者為)¶
(緇布冠/陳之)緇布冠頍項青組纓屬於頍緇纚廣終幅長六¶
尺皮弁笄爵弁筓緇組紘纁邊同篋(緇布冠無笄著頍/圍髮際結項中隅)¶
<pb:KR2m0001_WYG_061-13a>¶
(為四綴以固冠項中有&KR1362;亦由固頍之為耳今未冠笄/者著卷幘頍象之所生也屬猶著也纚今之幘梁終充)¶
(也纚一幅長六尺足以韜髮而結之矣笄今之簮有笄/者屈組為紘垂為飾無笄者纓而結其絛纁邊組側赤)¶
(也同篋謂此上六物堕/方曰篋堕音他果切)櫛實於簞(簞笥/也)蒲筵二在南(敷/陳)¶
(曰筵藉之曰席上重者皆言席/取相承籍之義在地多言筵也)側罇一甒醴在服北(側/猶)¶
(特也無/𤣥酒也)爵弁皮弁緇布冠各一匴(蘇管/切)執以待於西坫¶
南面東上(匴今時冠箱執/之者有司也)主人𤣥端爵韠立阼階下直¶
東序西向(𤣥端士入廟服也爵/韠謂淺赤色韋為韠)兄弟畢袗𤣥立於洗東¶
西面北上(兄弟主人親戚也畢猶盡袗同也同/𤣥衣𤣥裳緇帶緇韠袗音之忍切)儐者𤣥¶
<pb:KR2m0001_WYG_061-13b>¶
端負東塾(門内東堂/負之北面)将冠者采衣紒在房中南面(采衣/未冠)¶
(所服凡童子緇布衣錦縁錦紳/并紐錦束髮皆朱錦紒結髮)賔至主人拜迎於外門¶
之外揖讓而入主人升立於東序端西面賔西序東面¶
主人之賛者筵於東序少北西面(嫡子冠於阼少北避/主人也若庻子則冠)¶
(於戸外南面遂醮焉不於/客位者不代父成而不尊)将冠者出房南面賛者奠纚¶
笄櫛於筵南端(賛者賔之賛冠/者也奠停也)賔揖将冠者即筵坐賛¶
者坐櫛設纚賔降西階一等(冠緇/布冠)賔右手執項左手執¶
前進容(進容者行/翔而蹌焉)乃祝曰令月吉日始加元服棄爾幼¶
<pb:KR2m0001_WYG_061-14a>¶
志順爾成徳夀考維祺介爾㬌福(元首也祺祥/介景皆大也)坐乃冠¶
興復位賛者卒(卒謂設頍/項結纓)冠者興賔揖之適房服𤣥端¶
爵韠出房南面(復出房南面者一加/禮成觀衆以容體)賔揖之即筵降二¶
等受皮弁右手執項左手執前進祝曰吉日令辰乃申¶
爾服敬爾威儀淑慎爾徳眉夀萬年永受胡福(申重也/胡猶遐)¶
(逺無窮也今按詁訓胡不訓遐疑胡當為嘏嘏訓為/大或當時𫝊寫&KR0861;誤鄭𤣥不加審正臆斷為遐耳)加¶
之如初復位賛者卒紘(卒紘謂/繫屬也)興賔揖之適房服素積¶
素韠容出房南面(容者再加彌/成其儀益繁)賔降三等(至地/也)受爵弁¶
<pb:KR2m0001_WYG_061-14b>¶
進祝曰以嵗之正以月之令咸加爾服兄弟具在以成¶
厥徳黄耉無疆受天之慶(正猶/善也)加之服纁裳韎韐其他¶
如加皮弁之儀(他謂卒/紘容出)徹皮弁冠櫛筵入於房(主人賛/者徹之)¶
筵於戸西南面(筵主人/之賛也)賛者房中酌醴賔揖冠者就筵¶
西南面賔受醴於戸東筵前北面辭曰甘醴惟厚嘉薦¶
令芳拜受祭之以定爾祥承天之休夀考不忘(嘉善也/嘉薦謂)¶
(脯醢芳香不/忘長有令名)冠者筵西拜受觶賔東面答拜(筵西拜南/面拜也賔)¶
(還答拜於西序之位東面者/眀成人與為禮異於答主人)冠者奠觶於薦東降筵北¶
<pb:KR2m0001_WYG_061-15a>¶
面坐取脯降自西階適東壁北面見於母(薦東薦左也/適東壁者出)¶
(闈門時母在闈門之外/婦人入廟由西闈門也)母拜受子拜送母又拜(婦人於/丈夫雖)¶
(其子猶俠拜之若冠者母不在則使人受脯於/西階不在謂疾病或歸寧使人受脯而後歸)賔降直¶
西序東面主人降復初位(初位初至階/讓升之位)冠者立於西階¶
東南面賔字之曰禮儀既備令月吉日昭告爾字爰字¶
孔嘉髦士攸宜宜之於假永受保之曰伯某甫伯仲叔¶
季惟其所當(爰於也孔甚也髦雋也攸所也於猶為也/假犬也伯仲叔季長幼稱也甫丈夫之美)¶
(稱/)冠者對(其辭/未聞)賔出主人送於廟門外入見姑姊如見¶
<pb:KR2m0001_WYG_061-15b>¶
母(入寝門不/見妹卑也)乃醴賔以一獻之禮(一獻者主人獻賔而/已即燕無亞獻酧酢)¶
(賔與主人各/兩爵而禮成)主人酬賔束帛儷皮(財貨曰酬束帛十/端儷皮兩鹿皮也)賛¶
者皆與賛冠者為介(賛者衆賔也皆與亦飲酒/介賔之輔以賛為之尊之)賔出主¶
人送於外門外再拜歸賔爼(一獻之為禮有薦有爼/使人歸諸家其牲未聞)冠¶
者易服服𤣥冠𤣥端爵韠奠贄見於君遂以贄見於鄉¶
大夫鄉先生(易服不朝服者非朝事也贄雉也鄉/先生鄉中老人為卿大夫致仕者)父歿¶
而冠則已冠掃地而祭於禰(盧植曰本父當成之不能/成故已冠而祭之若成之)¶
(矣/)已祭而見伯父叔父而後饗冠者(盧植曰飲賔也鄭/𤣥曰享禮之王肅)¶
<pb:KR2m0001_WYG_061-16a>¶
(曰兄弟飲/冠者身)曽子問曰将冠子冠者至揖讓而入門聞齊¶
縗大功之喪如之何(冠者賔/及賛者)孔子曰内喪則廢外喪則¶
冠而不醴徹饌而掃即位而哭如冠者未至則廢(内喪/同門)¶
(也不醴不醴子也其廢/者喪成服因喪冠矣)若将冠子未及期日而有齊縗¶
大功小功之喪則因喪服而冠(廢吉禮而用喪冠得/成人之服也及至也)除¶
喪不改冠乎孔子曰天子賜諸侯大夫冕弁於太廟歸¶
設奠服於斯乎有冠醮無冠醴○議曰冠者表成人之¶
容正尊卑之序而令母兄姑姊與之交拜豈非混淆長¶
<pb:KR2m0001_WYG_061-16b>¶
幼瀆亂人倫者乎所言答拜之文未必周公之㫖東周¶
衰末王室已卑諸侯踰僣削去典法重以秦皇蕩滅十¶
無一存况復編斷簡蠧𫝊寫訛&KR0861;先儒注釋不加㕘詳¶
遂令後學有所疑誤又按九拜之儀肅拜今揖也尊屬¶
欣其備禮念其成人以揖示敬在禮非爽便同匹敵竊¶
謂不然(本制冠禮正長幼之序鄭康成注云忻其成人/與為禮若令母兄交拜豈非崇虚而損其實)¶
○後漢何休冠儀約制云將冠子者具衣冠冠者父兄¶
若諸父宗族之尊者一人為主主人告所素敬僚友一¶
<pb:KR2m0001_WYG_061-17a>¶
人為冠賔必自告其家告曰某之子某若弟某長矣将¶
加冠於首願吾子敎之賔既許主人自定吉日先冠一¶
日宿告賔曰請以眀日行事賔曰敢不徔命主人灑掃¶
内外皆肅執事者於兩楹間為冠者設北嚮筵又設賔¶
東嚮筵兩筵相接授冠以篋器設於兩筵又設罇爵於¶
東方冠者如常服待命於房夙興賔到迎延揖讓如常¶
坐定執事曰請行事主人跪告賔曰請勞吾子賔跪答¶
曰敬諾賔起立西序東面聽命之禮賔冠者興西嚮拜¶
<pb:KR2m0001_WYG_061-17b>¶
賔賔答拜訖命就筵賔主各還坐冠者北嚮筵坐復賔¶
跪曰吾子之使請将命主人跪答曰勞吾子賔起就東¶
嚮筵執事者執爵跪向冠者祝曰令月吉日始加元服¶
棄爾幼志順爾成徳夀考維祺介爾景福冠者即坐賔¶
跪加冠訖冠者執爵酹地然後啐酒訖賔興復還本坐¶
主人亦起乃俱坐冠者還房自整飾出拜父父為起若¶
諸父羣徔及兄應答拜者答拜如常入拜母母答拜其¶
餘兄弟姑姊妹皆相拜如常主人命冠者出更設酬為¶
<pb:KR2m0001_WYG_061-18a>¶
勸乃罷異日有祭事白告祖考者自如舊祭禮常儀○¶
晉王堪冠禮儀云水平元年(恵帝/時)正月戊子冠中外四¶
孫立於歩廣里舍之阼階設一席於東廂引冠者以長¶
幼次於席南東上賔宗人立於西廂東面南上堪立於¶
東軒西南面西上陳元服於席上宗人執儀以次呼冠¶
者各應曰諾宗人申誡之曰以嵗之正以月之令兄弟¶
具来咸加爾服棄爾幼志順爾成徳敬慎威儀惟人之¶
則夀考維祺永受景福冠者髙跪而冠各自著布興再¶
<pb:KR2m0001_WYG_061-18b>¶
拜徔立於賔南上酌四杯酒各拜醮而飲事訖上堂向¶
御史府君再拜訖冠者皆東面坐如常燕禮時賔宗人¶
東平王隆叔祚王循道安王業建始此皆古禮也但以¶
意斟酌徔其簡者耳○大唐制如開元禮¶
　　大功小功末冠議(周/)　(晉/)¶
周制大功之末可以冠子嫁子父小功之末可以冠子¶
嫁子可以娶婦已雖小功既卒哭可以冠可以娶妻下¶
殤之小功則不可(此皆謂可以用吉禮之時父大功卒/哭而可冠子己大功卒哭而可以冠)¶
<pb:KR2m0001_WYG_061-19a>¶
(矣/)○晉傅純難曰按雜記本文己在小功則得冠在大¶
功不得冠也鄭氏云己大功卒哭以冠與本文不同何¶
邪又要記不見己冠不知己冠當在何條賀循答曰禮¶
云大功小功之末可以冠娶道父為子嫌但施於子不¶
施於己故下言己雖小功著己與子亦同也俱同則大¶
功之末己可以冠以理推之正自應爾非為與本文不¶
同要記不見己冠直是文句脫耳髙崧問范汪曰按小¶
功之末可以冠子己雖小功卒哭可以冠而鄭孫二家¶
<pb:KR2m0001_WYG_061-19b>¶
注並云己大功卒哭可以冠求之於禮無可冠之文范¶
汪答曰大功之末可以冠子此於子已為無服又云父¶
小功可以冠子疑與上章俱有末語特於下言己雖小¶
功卒哭可以冠是為小功卒哭皆得行冠娶之事也大¶
夫三月而葬𦵏而後虞虞而後卒哭是為父雖小功子¶
服盡也大功許冠婚則小功便無所不可也髙崧重問¶
范汪曰下殤小功則不可而云小功之末可以冠婚何¶
范汪重答曰下殤小功此是周服之下殤不可以服輕¶
<pb:KR2m0001_WYG_061-20a>¶
而恩疎也或曰因喪而冠亦禮之眀文何以復於大功¶
小功喪中每言冠乎答曰在喪冠而已不行冠禮也於¶
大功小功之末故可行冠禮因喪而冠與備行冠禮殊¶
也㦯問者曰禮大功之末可以冠子嫁子小功之末可¶
以冠子嫁子可以娶婦己雖小功既卒哭可以娶妻按¶
經大功之末雖云可以冠子嫁子不言己可以冠而鄭¶
氏注云己大功卒哭而可以冠未解經又云大功之末¶
而注云卒哭不知此言未便是卒哭為非卒哭邪答曰¶
<pb:KR2m0001_WYG_061-20b>¶
記云大功之末可以冠子嫁子而注又云己大功卒哭¶
而可以冠小功卒哭而可以冠娶妻者冠而後娶今既¶
云冠嫁其子則於文不得復自著己冠故注家合而眀¶
之以小功得娶妻則大功亦可以得冠冠輕婚重故大¶
功之末得自冠小功之末得自娶以記文不備故注兼¶
眀之注之有此比禮三月既𦵏卒哭於小功則餘有二¶
月是末也於大功則正三分之一便謂之末意常以疑¶
之然鄭氏注喪服經云𦵏喪之大事既畢故謂之末邪¶
<pb:KR2m0001_WYG_061-21a>¶
重問曰省及申釋注意甚為允也然僕猶有所未了禮¶
小功卒哭可以娶者婚禮娶婦之家三日不舉樂眀婚¶
雖屬吉而有嗣親之感小功餘喪不重祖考之思故可¶
以娶也大功可冠猶有疑焉夫吉禮将事必先筮賔然¶
後成禮大功之末可以冠嫁其子者以已大功之末於¶
子則小功服已過半情降既殊日算浸逺故子可以行¶
吉事至於己身親有功布重制月數尚近而便釋親重¶
之服行輕吉之禮於此稱情無乃薄耶且非禮正文出¶
<pb:KR2m0001_WYG_061-21b>¶
自注義耳若有廣比想能眀例以告之答曰齊縗之喪¶
則冠婚皆廢大功則廢婚而行冠冠吉輕而婚吉重故¶
也冠吉輕故行之於大功之末婚吉重故行之於小功¶
之末但以大功末云可以冠子而自著已冠之文不便¶
賢者以三隅反之推小功得自娶則大功得自冠以身¶
有功服月數尚近釋親重之服行輕吉之事今正以小¶
功大功之末俱得行吉禮故施輕吉於重末行重吉於¶
輕餘重服不可以行重吉故許其輕者輕服可以通重¶
<pb:KR2m0001_WYG_061-22a>¶
吉故因得行之若大功之冠則行吉冠之禮而反喪服¶
若服在齊縗不得行吉則因喪而冠以冠禮貴及不可¶
踰時而齊縗之服崇重則大功之末差輕輕則行以吉¶
重則因以凶也¶
　　女笄(周/)¶
周制女子許嫁笄而醴之稱字(許嫁已受納徴禮也笄/女禮猶男冠也使主婦)¶
(女賔執/其禮)祖廟未毁敎於公宫三月祖廟已毁則敎於宗¶
室(祖廟女髙祖為君者之廟以有緦麻之親就尊者之/宫教之也敎以婦徳婦容婦功婦言宗室大宗子之)¶
<pb:KR2m0001_WYG_061-22b>¶
(家/)公羊𫝊婦人許嫁笄而字之死則以成人之喪埋之¶
(謂不為殤也魯僖/公九年伯姬卒是)雜記女雖未許嫁年二十而笄禮之¶
婦人執其禮(雖未許嫁年二十亦為成人矣禮之酌以/成人言婦人執其禮眀非許嫁之笄賈公)¶
(彦云許嫁笄當使主婦對女賔執其禮其儀如男子也/又許嫁者用醴禮之不許嫁當用酒醮之敬其早得禮)¶
燕則鬈首(既笄之後去之也猶若女有鬌/紒也鬈音巨員切鬌丁果反)¶
　¶
　¶
　通典卷五十六¶
