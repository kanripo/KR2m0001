# -*- mode: mandoku-view; -*-
#+TITLE: 通典
#+DATE: 2015-08-24 22:48:53.566113
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百三十
<pb:KR2m0001_WYG_135-1a>¶
欽定四庫全書¶
　通典卷一百三十¶
　　唐　京　兆　杜　佑　君　卿　纂¶
　禮九十　開元禮纂類二十五　嘉九¶
　　朝集使於尚書省禮見(并辭/)¶
其日奉禮郎先布版位於尚書省都堂之前京官九品¶
以上位在東每等異位朝集使位在西亦如之皆以北¶
爲上京官及朝集使俱常服謁者絳公服先引京官入¶
<pb:KR2m0001_WYG_135-1b>¶
就位又謁者引諸方朝集使等入就位奉禮立於朝集¶
使之北差退贊者陪其後京官及朝集使序立訖奉禮¶
曰再拜贊者承傳朝集使等俱再拜京官等逡巡揖避¶
再拜訖京官等俱答拜朝集使等逡巡揖避再拜訖謁¶
者贊稱禮畢羣官等各以次退朝集使亦退其辭禮亦¶
如之¶
　　任官初上(諸州上佐附/)¶
應冊命之官受冊訖朝集使乘輅備儀鳴鐃吹詣太廟¶
<pb:KR2m0001_WYG_135-2a>¶
南門至下車所鐃吹止受冊者降輅謁者引入立於廟¶
庭北面西上立定再拜訖又再拜辭謁者引出乘輅鳴¶
鐃而還(若先受制書者發卯備/儀仗詣太廟如上儀)道詣本司将至卑官先¶
引俱公服俟於别席所初上者至降輅贊禮者引入停¶
於後堂改著公服儀仗陳㕔事之前贊禮者引卑官俱¶
立於内門之外西廂每等異位重行東面以北為上初¶
卑官就門外位贊禮者引初上者立於㕔事東階東南¶
西靣贊禮者引卑官以次入立於西階西重行東靣以¶
<pb:KR2m0001_WYG_135-2b>¶
北為上立定卑官俱再拜初上者答拜贊禮者引卑官¶
出贊禮引初上者就後堂卑官俱更衣贊禮者引應坐¶
者入立於㕔事東西階下其應致敬者立於門外之西¶
東面俱北上贊禮者引初上者出升堂就榻後應坐者¶
俱升詣座後立定初上者升座應坐者各依其班而坐¶
其應致敬者入立於東西階下俱以北為上而諸流外¶
官入立於庭重行北面西上再拜訖就東階下品官之¶
後本司以印及職掌置於案本司引入升諸座前本司¶
<pb:KR2m0001_WYG_135-3a>¶
取印及職掌以次進置於座上之案訖本司引案降出¶
諸司以次諮判三條事訖俱興立於座後贊禮者引初¶
上者還後堂以外降出設㑹如常儀官卑不合拜廟者¶
俱詣上所下判官者禮見而已若六品以下初上皆常¶
服若先任者尊及官位等先任者俟於東階下西面新¶
任者入立於西階下東面再拜先任者答再拜訖新任¶
者還於㕔事立於東階下與卑官相見如上儀(諸州縣/丞長吏)¶
(以下初/上准此)¶
<pb:KR2m0001_WYG_135-3b>¶
　　京兆府河南牧初上(諸州刺史都督附/)¶
其日州牧備儀仗至州停於後堂兵曹設儀仗於㕔事¶
門庭如常儀本司設牧位於㕔事楹間近北南向設州¶
官長史司馬位於堂下東方西向設錄事参軍以下位¶
於司馬之南重行西向皆以北為上設縣官位庭中近¶
西諸鄉長位於縣官之東每等異位重行北面相對為¶
首(州助教縣博士/助教依鄉長班)長史以下集於州南門之外州官在¶
東縣官在西鄉長史在州官東南各有次俱公服鄉長¶
<pb:KR2m0001_WYG_135-4a>¶
常服司功整次紙名入諮贊禮者引牧出立於㕔事東¶
階東南西面左右侍從如常贊禮者立於牧南少退俱¶
西向贊禮者引州官入就位次引縣令以下入門而左¶
又引鄉長入門而右俱入就位立定贊禮者引牧升自¶
東階即位南向立又引縣令及鄉長五品以上自西階¶
升堂進當牧前重行北向如在位庭之儀立定上下俱¶
再拜牧答拜上下在位者皆逡巡避位贊禮者引縣令¶
以下及鄉長俱出贊禮者引牧降入贊禮者引長史以¶
<pb:KR2m0001_WYG_135-4b>¶
下次俱更衣本司量設牧座於堂上訖贊禮者引縣令¶
及鄉長俱就西階下又長史以下入立於東階下俱北¶
向贊禮者引牧出升堂就榻後長史以下并縣令職事¶
五品以上應升者合班俱升詣座後立定牧升座諸應¶
坐者俱坐州縣佐史以下入庭中重行北面西上州縣¶
學生位於其後俱再拜訖就東階下品官之後立錄事¶
以印及職掌置於案錄事一人引入升詣座前錄事取¶
印及職掌以次進置於牧案訖錄事引案降出諸司以¶
<pb:KR2m0001_WYG_135-5a>¶
次諮判三條事訖坐者俱興贊禮者贊牧興引還後堂¶
長史以下降出設㑹如常儀(諸刺史初上准此其鄉長/武官七品以上及徳行有)¶
(聞者皆/升堂)¶
　　萬年長安令初上(河南洛陽縣令禮同諸縣令附/)¶
其日令停於後堂設令位於㕔事楹間近北南向設鄉¶
長位於南方重行北靣以西為上其勲官出身班博士¶
助教依鄉長班又設丞位於東方西向設主簿及尉位¶
於丞南少退西向北上鄉長以下俱集於縣南門外之¶
<pb:KR2m0001_WYG_135-5b>¶
西各有次司功整次紙名入諮贊禮者引令出立於㕔¶
事東階東南西向侍從如常儀贊禮者立於令之南少¶
退俱西向贊禮者引丞以下入就位又引鄉長入就位¶
立定贊禮者引令升自東階即位南向立贊禮者引鄉¶
長文武官五品以上自西階進當令前重行北面以西¶
為上立定上下在位者俱再拜令答拜上下在位者皆¶
逡巡避位贊禮者引鄉長降自西階以出鄉長在庭者¶
繼出贊禮者引令降自東階以入又引丞以下以次出¶
<pb:KR2m0001_WYG_135-6a>¶
本司量設牀座於堂上訖贊禮者引鄉長入立於㕔事¶
西階下丞以下立於門外道西東面俱北上贊禮者引¶
令出升堂就榻後又贊禮者引丞入及鄉長文武官五¶
品以上俱升詣座後又贊禮者引主簿及尉入立於東¶
階下立定令升座諸應坐者俱坐錄事及坐者以下入¶
立於庭中北面西上學生位於其後俱再拜訖就東階¶
下縣尉後立錄事以印及職掌置於案錄事一人引升¶
入詣座前錄事取印及職掌以次進置於令案訖錄事¶
<pb:KR2m0001_WYG_135-6b>¶
引案降出諸司以次諮判三條事訖丞及鄉長俱興贊¶
禮者贊令興引還後堂鄉長降出設㑹如常儀(諸縣令/初上准)¶
(此其鄉長文武官七品以/上及徳行有聞者皆升堂)¶
　　鄉飲酒(正齒位附/)¶
鄉飲酒之禮刺史為主人(此為貢人之中有明經進士/出身兼徳行孝悌灼然明著)¶
(道表門閭及有秀才皆刺史/為主人若無上佐攝行事)先召鄉之致仕有徳者謀¶
之賢者為賔其次為介又其次為衆賔與之行禮而賔¶
舉之(介以下無其人則闕正齒位毎年季冬縣令為主/人鄉之老人六十以上有徳行者一人為賔次一)¶
<pb:KR2m0001_WYG_135-7a>¶
(人為介又其次為三/賔又其次為衆賔)主人戒賔立於賔大門外之西東¶
面賔立東階下西面将命者立於賔之左北面受命出¶
立門外之東西面曰敢請事主人曰某日行鄉飲酒之¶
禮請某子臨之将命者入告賔出立於門東西面北向¶
再拜主人答拜主人曰吾子學優行髙應兹觀國某日¶
展禮請吾子臨之賔曰某固陋恐辱命敢辭主人曰謀¶
於父師少師莫若吾子賢敢固以請賔曰夫子申命之¶
某敢不敬須主人再拜賔拜主人退賔拜送主人戒介¶
<pb:KR2m0001_WYG_135-7b>¶
亦如之(戒辭曰某日行鄉飲酒之禮/請吾子臨之正齒位無戒賔)其日質明設賔席¶
於楹間近北南向設主人席於阼階上西向設介席於¶
西階上東向設正賔(正齒位云三/賔下倣此)席三於賔席之西各¶
南向皆不屬焉又設堂下衆賔席於西階西南面北上¶
(正齒位設衆賔席於/楹間近南北向東上)設兩壺於賔席之東北少退𤣥酒¶
在西加勺羃置篚於壺南東肆實以爵觶設贊者位於¶
東階東西面北上賔介及賔至立於㕔事大門外之右¶
東向北上執事者俱就位主人出迎賔於門外之左西¶
<pb:KR2m0001_WYG_135-8a>¶
面拜賔賔答拜又西南面拜介介答拜又西南面揖衆¶
賔衆賔報揖主人又揖賔賔報揖主人先入門而右西¶
面賔入門而左東面介及衆賔序入立於賔西南東面¶
北上衆賔非三賔者皆北面東上(凡賔主拜揖周旋皆/有相贊正齒位衆賔)¶
(立於三/賔之後)主人将進揖當階(據禮/作陳)揖賔皆報揖至階主人¶
曰請吾子升賔曰某敢辭主人曰固請吾子升賔曰某¶
敢固辭主人曰終請吾子升賔曰某敢終辭主人升自¶
阼階賔升自西階當楣北面立執罇者徹幕主人適篚¶
<pb:KR2m0001_WYG_135-8b>¶
跪取爵興適罇實之進賔席前西北面獻賔賔西階上¶
北面立主人少退賔進於席前受爵退復西階上北面¶
立主人退於阼階上北面拜送爵賔少退贊者薦脯(正/齒)¶
(位葅醢/下倣此)於賔席前(正齒位賔以下年六十者三豆七十/四豆八十五豆九十及主人皆六豆)¶
賔自西方升席南面立贊者設折俎(正齒位/無折俎)賔跪左執¶
爵右取脯醢祭於籩豆之間遂祭酒啐酒(啐嘗/也)興降席¶
東適西階上北面跪卒爵興適罇實之進主人席前東¶
面南酢主人主人於階上北面拜賔少退主人進受退¶
<pb:KR2m0001_WYG_135-9a>¶
復阼階下北面立賔退復西階上北面拜送爵贊者薦¶
脯醢於主席前主人由席東自北方升席贊設折俎(正/齒)¶
(位無/折俎)主人跪左執爵右取脯醢遂祭酒啐酒興自南方¶
降席復阼階上北面跪卒爵執爵興跪奠爵於東序端¶
興適篚跪取觶實之以酬復阼階上北面跪奠觶遂拜¶
執觶興賔西階上答拜主人跪祭遂飲卒觶執觶興適¶
罇實之進賔席前北面賔拜主人少退賔既拜主人跪¶
奠觶於薦西興復阼階上位賔遂進席前北面跪取觶¶
<pb:KR2m0001_WYG_135-9b>¶
復西階下位主人北面拜送賔進席前北面跪奠觶於¶
薦東興復西階上位(酬酒不舉者君子不/盡人之歡以全交也)主人北面揖¶
遂降立於阼階下西面賔降立於西階西當西席東面¶
(主人将與介為禮/故賔不居堂上位)主人進延介主人揖介介報揖至階¶
一譲升主人升阼階介升西階皆當楣北面立主人詣¶
東序端跪取爵興適罇實之進於介席前西南面獻介¶
介西階上北面拜主人少退介進北面受爵退復位主¶
人於介右北面拜送爵介少退主人立於介西階之東¶
<pb:KR2m0001_WYG_135-10a>¶
贊者薦脯醢於介席前介進自北方升席贊者設折俎¶
(正齒位/無折俎)介跪左執爵右取脯醢遂祭酒執爵興自南方¶
降席北面跪卒爵執爵興介授主人爵主人適罇實之¶
以酢於西階上立於介右北面跪奠爵遂拜執爵興介¶
答拜主人跪祭遂飲卒爵執爵進跪奠爵於西楹南還¶
阼階上揖降介降立於賔南主人於阼階前西面揖衆¶
賔遂升適西楹南跪取爵適罇實之進於西階下南面¶
獻衆賔之長升西階上北面拜受爵主人於衆賔長之¶
<pb:KR2m0001_WYG_135-10b>¶
右北面拜送贊者薦脯醢於其席前衆賔之長升席跪¶
左執爵右取脯醢祭酒執爵興退於西階上立飲訖授¶
主人爵降復位主人又適罇實之進於西階上南面獻¶
衆賔之次者如獻衆賔長之禮又次一人升飲亦如之¶
主人適罇實酒進於西階上南面獻堂下衆賔每一人¶
升受爵跪祭立飲贊者徧薦脯醢於其位訖主人受爵¶
奠於篚主人與賔一揖一譲升賔介衆賔序升即席設¶
工人席於堂廡西階之東北面東上(側邉/曰廡)工四人入先¶
<pb:KR2m0001_WYG_135-11a>¶
二瑟後二歌工持瑟升自西階就位坐工歌鹿鳴卒歌¶
升入立於堂下北面奏南陔訖乃間歌南有嘉魚笙崇¶
丘(間代也謂一/歌則一吹也)乃合樂周南關雎召南鵲巢(合謂歌與/衆聲俱作)¶
(也樂工人将間則毋/作淫聲不雅之曲)訖司正升西階(司正謂主人之贊/禮樂之正既成将)¶
(留賔慮有懈惰/立司正以監之)跪取觶於篚興適罇實之降自西階詣¶
階間右還北面跪奠觶拱手少立跪取觶遂飲卒觶奠¶
觶再拜賔降席取觶於篚適罇實之詣阼階上北面酬¶
主人主人降席進立於賔東(初起旅酬也凡旅/酬者少長以齒)賔跪奠¶
<pb:KR2m0001_WYG_135-11b>¶
觶遂拜執觶興主人答拜賔立飲卒觶適罇實之進阼¶
階上東南面授主人主人再拜賔少退主人受觶賔於¶
主人之西北面拜送(旅酬同/皆禮殺)賔揖復席主人進西階上¶
北面酬介介降席自南方進立於主人西北面主人跪¶
奠觶遂拜執觶興介答拜主人立飲卒觶適罇實之進¶
西階上西南面立介拜主人少退介受觶主人於介東¶
北面拜主人揖復席司正升自西階近北面立相旅曰¶
某子受酬受酬者降席自西方進北面立於介右(旅序/也於)¶
<pb:KR2m0001_WYG_135-12a>¶
(是介酬衆賔衆賔又以次序相酬也某者衆賔也同姓/則以伯仲别之又同則一以某字别之受酬者由介東)¶
(尊介使不/失故位)司正退立於序端東面(避受酬者又使/其贊相上下)介跪¶
奠觶遂拜執觶興某子答拜介立飲執觶適罇實之進¶
西階上西南面授某子某子受觶介立於某子之左北¶
面揖復席司正曰某子受酬受酬者降自西方立於某¶
子之左北面某子跪奠觶遂拜執觶興受酬者拜某子¶
受立飲卒觶適罇實之進西階上西南面授之受酬者¶
受觶某子立於受酬者之右揖復席次一人及堂下衆¶
<pb:KR2m0001_WYG_135-12b>¶
賔受酬亦如之於某子卒受酬者以觶跪奠於篚復階¶
下位司正適阼階上東面受命於主人主人曰請坐於¶
賔司正廽北面告於賔曰請賔坐賔曰唯命(賔主之詞/皆司正傳)¶
賔坐各就席坐(若賔主俱公服者則皆降脱履於階下/主人先左賔先右禮畢降納如常正齒)¶
(位於楹間北面乃揚觶而言曰朝廷率由舊章敦行禮/教凡我長㓜各相勸朂忠於國孝於親内睦於閨門外)¶
(比於鄉黨無或愆堕以忝所生賔主以下皆再拜司正/跪奠觶再拜跪取觶飲卒觶興賔主以下皆坐司正適)¶
(篚跪奠觶興/降復其位)司正降復位乃羞(羞進也所進者肉胾/醢正齒位無進羞)無¶
筭爵(筭數也賔主燕飲爵行無數醉而止三賔以上贊/者二人行爵以下取足也正齒位又無筭燕樂亦)¶
<pb:KR2m0001_WYG_135-13a>¶
(無數或間或合/盡飲而止也)主人之贊者興焉燕訖賔主俱興賔以¶
下降自西階主人降自東階賔以下出立於門外之西¶
東面北上主人送於門外之東西面再拜賔介逡巡而¶
退¶
　　宣赦書¶
其日質明本司承詔宣告内外随職供辦守宫設文武¶
羣官次於朝堂如常儀羣官依時刻皆集朝堂俱就次¶
各服其服奉禮設文武羣官次版位於順天門東西當¶
<pb:KR2m0001_WYG_135-13b>¶
朝堂之南文東武西重行北面相對為首設中書令位¶
於羣官之北南向刑部侍郎帥其屬官陳金雞於西朝¶
堂之東南向置鼓杖於金雞之南遂擊鼓每擊投一¶
刑部侍郎錄京師見囚集於羣官之南北面西上囚集¶
訖鼓止通事舎人引羣官各就位中書令受詔訖遂以¶
詔書置於案令史二人對舉案通事舎人引中書令持¶
幡節者前導持案者次之詣門外位立持節者立於中¶
書令之南少西令史舉案者於中書令西北俱東面立¶
<pb:KR2m0001_WYG_135-14a>¶
定持節者脱節衣持案者進詣中書令前中書令取詔¶
書持案者以案退復位中書令稱宣詔羣官皆再拜宣¶
詔訖羣官又再拜舞蹈又再拜刑部尚書前受詔書退¶
復位持節者加節衣通事舎人引中書令幡節前導而¶
入通事舎人引羣官還次¶
　　羣官詣闕上表¶
前一日守宫設文武羣官次於朝堂如常儀其日量時¶
刻文武羣官集俱就位各服朝服奉禮設羣官位於東¶
<pb:KR2m0001_WYG_135-14b>¶
朝堂之前近南文東武西重行北面相對為首設中書¶
令位於羣官之北南向設奉禮位於羣官東北贊者二¶
人在南少退俱西向奉禮郎贊者先就位謁者引羣官¶
各就位禮部令史二人絳公服對舉表案立於奉禮之¶
北南面立定典謁引中書令出就南面位禮部郎中引¶
表案詣中書令前郎中取表以授中書令受表郎中舉¶
案退復位奉禮曰再拜贊者承傳羣官在位者皆再拜¶
通事舎人引中書令以表入奏退復位南面稱宣詔羣¶
<pb:KR2m0001_WYG_135-15a>¶
官再拜宣詔訖又再拜謁者引為首一人進北面受表¶
退復位舎人引中書令入謁者引羣官還次¶
　　羣官奉参起居¶
前一日守宫設文武羣官次於朝堂如常儀其日依時¶
刻文武羣官九品以上俱集朝堂次奉禮設文武羣官¶
位於東朝堂之前文左武右重行北面相對為首又設¶
奉禮位於文武官東北贊者二人在南少退俱西向又¶
設通事舎人位於文官為首者之北少東西向並如常¶
<pb:KR2m0001_WYG_135-15b>¶
奉禮帥贊者先就位舎人各引文武羣官俱就位立定¶
舎人引為首者少進通起居訖退復位奉禮唱再拜贊¶
者承傳羣官在位者皆再拜舎人入奏訖舎人承㫖出¶
復位西面稱勅㫖羣官在位者皆再拜宣訖又再拜舎¶
人及羣官俱退¶
　　皇帝遣使詣蕃宣勞¶
前一日執事者設使者次於大門外道東南向其日使¶
者至執事者引就次使者以下俱公服蕃主朝堂立於¶
<pb:KR2m0001_WYG_135-16a>¶
東階東南西面使者出次執事者引使者立於大門外¶
之西東面使副立於使者西持節者立於使者之北少¶
退令史二人對舉詔書案立於使副西南俱東向執事¶
者引蕃主迎使者於門外之南北面再拜使者不答拜¶
執事者引使者入持節者前導持案者次之入門而左¶
使者詣階間南面立持節者立於使者之東少南西面¶
使副立於使者西南持案者立使副西南俱東面執事¶
者引蕃主入立於使者之南北面持節者脱節衣持案¶
<pb:KR2m0001_WYG_135-16b>¶
者進使者前使副取詔書持案者退復位使副進授使¶
者退復位使者稱詔蕃主再拜使者宣詔訖蕃主又再¶
拜執事者引蕃主進使者前北面受詔書退立於東階¶
東南西面持節者加節衣執事者引使者持節者前導¶
持案者次之出復門外位執事者引蕃主拜送於大門¶
外使者還於次執事引蕃主入¶
　　皇帝遣使諸州宣撫¶
前一日本司設使者次於大門外道右南向又設應集¶
<pb:KR2m0001_WYG_135-17a>¶
之官次於大門外文官在道東武官於使者次西南俱¶
南向相對為首其日使者将至刺史出城迎於一里外¶
相去九十歩許刺史於路左下馬使者下馬皆少進使¶
者命刺史乗馬使者與刺史俱乘馬而行(使者至鎮及/縣其鎮将與)¶
(縣令迎與刺史同若使者五品以上鎮将縣令六品以/下則使者不下馬命鎮将縣令乘馬而已若臨邉者不)¶
(出/迎)應集者至州門外各就次服朝服非朝服者公服(應/受)¶
(制者及應版授官路逺不/及期者則使至别定某日)本司設使者位於㕔事階間¶
南向設刺史位於使者位之南北向設應集官之位於¶
<pb:KR2m0001_WYG_135-17b>¶
刺史後每等異位若有諸老則位於諸官之後俱重行¶
北面以西為上又設刺史以下位於大門外之東每等¶
異位重行西面以北為上使者至掌次者引就次(若别/日宣)¶
(勞則使者停於館/應集者至日乃集)刺史入使者以下皆公服制書及版¶
案置於案贊禮者引應集之官就門外位諸老應受版¶
者齒位(八十以上/者杖於位)刺史朝服以出行參軍引立於東階¶
東南西面使者出次贊禮者引使者持幡節者立於使¶
者之北少退使副立使者西南持制書及版案立於使¶
<pb:KR2m0001_WYG_135-18a>¶
副西南俱東面北上(若版多則/量加於案)立定參軍引刺史迎於¶
大門外之南北面再拜引刺史先入立於内門外之東¶
西面州官立於其後贊禮者引使者持幡節者前導入¶
門而左使副以下從之使者詣階間就位南面立持幡¶
節者立於使者之東少南西面幡在南使副立於使者¶
西南持案者立於使副之南少退使俱東面行參軍引¶
刺史贊禮者引應集之官以次入就位立定持節者脱¶
節衣持案者進使副前使副取制書持案者退復位使¶
<pb:KR2m0001_WYG_135-18b>¶
副以制書進授使者退復位使者稱有制刺史等再拜¶
宣制訖刺史等又再拜行参軍引刺史進詣使者前北¶
面受制書訖退立於東南西面贊禮者以次引應受制¶
者别受制如上儀(凡同制書/者皆同拜)訖引於刺史東南西面北¶
上若有版授史以案詣使副前使副取版進授使者皆¶
如初贊者引為首者一人少前使者稱有制為首者再¶
拜宣制訖為首者又再拜贊禮者引為首者進詣使者¶
前北面受版若有束帛賑恤依式宣付(凡老者拜八十/以上一坐再拜)¶
<pb:KR2m0001_WYG_135-19a>¶
(九十以上/子弟拜受)訖引立刺史之後又引次受者亦如之訖持¶
節者加節衣贊禮者引使者出使者幡節導之以出使¶
副以下從之俱復門外位諸老以版授子弟行参軍引¶
刺史贊禮者引州府之官及諸老出復門外位立定刺¶
史拜送贊禮者引使者還於次行参軍引刺史入贊禮¶
者引州官及諸老還次若在諸縣宣勞版授如在州之¶
儀使者若於随便宣制受賜物者縣令先集鄉望立於¶
館門外之南重行北面西上使者至立於門西東面鄉¶
<pb:KR2m0001_WYG_135-19b>¶
望俱再拜使者入詣㕔事前南面立鄉望随入宣勞受¶
及拜送皆如上儀凡使至先問百年者有則宣制頒餼¶
(酒米/牲物)皆子弟代受之¶
　　皇帝遣使詣諸州宣制勞㑹¶
前一日本司設使者次於大門外道右南向又設應集¶
之官次於大門外文官道東武官於使次西俱南向相¶
對為首其日質明應集之官道州門外各就次服朝服¶
非朝服者以公服本司設使者位於㕔事階間内南向¶
<pb:KR2m0001_WYG_135-20a>¶
設刺史位於使之南北向設應集之官位於刺史之後¶
每等異位重行北面以西為上又設刺史以下位於大¶
門外之東每等異位俱重行西面以北為上使者至掌¶
次者引就次以制書置於案使者以下皆公服贊禮者¶
引應集之官俱就門外位刺史朝服以出行参軍引立¶
於東階東南西面使者出次贊禮引使者立於門西東¶
面史二人對舉制書案立於使者西南俱東面立定行¶
參軍引刺史迎於大門外之南北面再拜行參軍引刺¶
<pb:KR2m0001_WYG_135-20b>¶
史先入立於内門外之東西面立州官立於其後贊禮¶
者入門而左持案者從之使者詣階間就位南向立持¶
案者立於使者西南東面行参軍引刺史贊禮者引應¶
集之官以次入就位立定持案者進使者前使者取制¶
書持案者退復位使者稱有制刺史等再拜宣訖又再¶
拜行参軍引刺史進詣使者前北面受制書退立於東¶
南西面贊禮者次引應受制者别受制如上儀(凡同制/者皆同)¶
(宣/拜)訖引立於刺史東南西北上贊禮者引使者出持案¶
<pb:KR2m0001_WYG_135-21a>¶
者從之俱復門外位行参軍引刺史贊禮者引州官以¶
次出俱就門外位刺史拜送贊禮者引使者還於次行¶
参軍引刺史入贊禮者引州官各還将㑹本司設刺史¶
以下位於㕔事之庭如常儀又鋪使者席於使者之東¶
西向州官之席於刺史之後各依資品俱南上席於庭¶
者文官在東武官在西皆北上又刺史以下各服公服¶
若常服贊禮者行参軍引刺史又贊禮者引應㑹之官¶
俱就門外位立定贊唱者先入就位贊禮者引使者先¶
<pb:KR2m0001_WYG_135-21b>¶
入行参軍引刺史贊禮者引應㑹之官以次入就位立¶
定贊唱者曰再拜在位者皆再拜贊禮者引使者行参¶
軍引刺史又贊禮者引應升階者詣東西階以次升各¶
立於席後其位於階下者又引就席後上下立定俱就¶
席俛伏坐遂行酒酒至上下皆俛伏興立於席後俱再¶
拜搢笏立受酒升席俛伏坐飲酒行三周進食食至上¶
下皆俛伏興立於席後設食訖俱升席俛伏坐食訖仍¶
行酒㑹畢俱興各以次引降復位立定贊唱者曰再拜¶
<pb:KR2m0001_WYG_135-22a>¶
在位者皆再拜以次引出(若無臺使㑹位/贊拜亦准此)¶
　　皇帝遣使詣諸州宣赦書(鎮與州同/)¶
其日本司設使次於州之大門外道南西向使者至掌¶
次者引就次以赦書置於案應集之官至州門外服朝¶
服非朝服者公服本司設使者位於㕔階間南向設刺¶
史位於使者位南北面設應集之位於刺史之後文官¶
在東武官在西每等異位重行北面相對為首又設門¶
外位文官於門東西向武官於門西東向俱每等異位¶
<pb:KR2m0001_WYG_135-22b>¶
重行以北為上本司錄州見囚集於州門之外北面西¶
上贊禮者引應集之官俱就門外位刺史朝服以出行¶
参軍引立於東南西向使者出次贊禮者引立於門西¶
武官之前少北東向史二人對舉案立於使者西南俱¶
東面立定行参軍引刺史迎於大門外之南北面再拜¶
行参軍引刺史先入立於内門之東西面州官立於其¶
後贊禮者引使者入門内而立持案者從之使者詣階¶
間就位南向立持案者立於使者西南東面行参軍引¶
<pb:KR2m0001_WYG_135-23a>¶
刺史贊禮者引應集之官以次入就位立定持案者以¶
案進使者前使者取赦書持案者退復位使者稱有赦¶
刺史以下皆再拜宣赦書訖又再拜舞蹈又再拜本司¶
釋囚行参軍引刺史進使者前北面受赦書退復位贊¶
禮者引使者出持案者從之俱復門外位行参軍引刺¶
史贊禮者引州官以次出復門外位刺史拜送贊禮者¶
引使者還於次行参軍引刺史入贊禮者引州官還次¶
　　諸州上表¶
<pb:KR2m0001_WYG_135-23b>¶
前一日本司設應集之官次於州大門外文官道東武¶
官道西俱南向相對為首其日夙興本司設使者位於¶
㕔事階間南向設刺史位於使者位之南北向設應集¶
之官位於刺史之後文官在東武官在西每等異位重¶
行北面相對為首設贊者位於東南西向北上設應集¶
之官門外位文官於門東西向武官於門西東向俱每¶
等異位重行以北為上質明應集之官至州門外各就¶
次服朝服非朝服者公服贊禮者引應集之官俱就門¶
<pb:KR2m0001_WYG_135-24a>¶
外位贊唱者先入就位佐史對舉表案立於贊唱之西¶
北向(表每一等/為一案)刺史朝服以出行参軍引就位贊禮者¶
引應集之官以次入就位立定贊禮者引使者入門而¶
右詣階間就位南向立贊禮者引表案詣使者取表贊¶
禮者引案退復位餘表案位於使者西北南向東上贊¶
唱者曰再拜刺史以下皆再拜贊禮者引使者出舉表¶
案者從之参軍引刺史入贊禮者引州官以次出上表¶
者若止一人則不須諸官陪位上表者立於㕔事東階¶
<pb:KR2m0001_WYG_135-24b>¶
東南西面持案者立於上表者東南俱西面使者入立¶
於階間南向持案者以案進上表者前上表者取表持¶
案者退復位上表者詣使者前授表退北面再拜使者¶
出上表者入¶
　¶
　¶
　¶
　通典卷一百三十¶
