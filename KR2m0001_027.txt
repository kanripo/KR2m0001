# -*- mode: mandoku-view; -*-
#+TITLE: 通典
#+DATE: 2015-08-24 22:48:51.188524
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷二十二
<pb:KR2m0001_WYG_027-1a>¶
欽定四庫全書¶
　通典卷二十二¶
　　唐　京　兆　杜　佑　君　卿　纂¶
　職官四¶
　　尚書上¶
　　尚書省(并總論尚書/)¶
昔堯試舜於大麓領録天下事似其任也周之司㑹又¶
其職焉(鄭注周禮司/㑹若今尚書)秦少府遣吏四人在殿中主𤼵書¶
<pb:KR2m0001_WYG_027-1b>¶
謂之尚書尚主也漢承秦置武帝遊宴後庭始用宦者¶
主中書以司馬遷為之中間罷其官以為中書之職成¶
帝建始四年罷中書宦者置尚書五人一人為僕射四¶
人分為四曹通掌圖書祕記章奏及封奏宣示内外而¶
已其任猶輕後漢則為優重出納王命敷奏萬機蓋政¶
令之所由宣選舉之所由定罪賞之所由正斯文昌天¶
府衆務淵藪内外所折衷逺近所禀仰李固云陛下之¶
有尚書猶天之有北斗斗為天喉舌尚書為陛下喉舌¶
<pb:KR2m0001_WYG_027-2a>¶
斗斟酌元氣運平四時尚書出納王命賦政四海(賦/布)令¶
及左丞總領綱紀無所不統僕射及右丞分掌廪假錢¶
榖(隋志令總統之僕射副/令又與尚書分領諸曹)漢初尚書雖有曹名不以為¶
號靈帝以侍中梁鵠為選部尚書於是始見曹名總謂¶
尚書臺亦謂中臺(諸葛恪定山越孫權使尚書僕射薛/綜勞軍曰故遣中臺近官迎致犒賜)¶
大事八座連名而有不合得建異議(自順帝永建元年/初令三公尚書入)¶
(奏事其八座具/厯代尚書中)二漢皆屬少府(蔡質漢儀曰凡三公列/卿将大夫五營校尉行)¶
(複道中遇尚書令僕射左右丞郎御史中丞侍御史皆/引車先相廻避衛士侍不得迕臺官臺官過乃得去至)¶
<pb:KR2m0001_WYG_027-2b>¶
(晉宋以來尚書官上朝及/下禁斷行人猶其制也)魏置中書省有監令遂掌機¶
衡之任而尚書之權漸減矣晉以後所掌略同八座丞¶
郎初拜並集都省交禮遷職又解交本漢制也至於晉¶
宋唯八座解交丞郎不復解交也(梁陸果遷尚書殿中/曹郎拜日八座丞郎)¶
(並到上省交禮而果至/晚不及時刻坐免官)宋曰尚書寺居建禮門内亦曰¶
尚書省(令若闕則左/僕射為省主)亦謂之内臺毎八座以下入寺門¶
生隨入者各有差不得雜以人士凡尚書官大罪則免¶
小罪遣出遣出者百日無代人聽還本職(宋顧琛為庫/部郎以顧碩)¶
<pb:KR2m0001_WYG_027-3a>¶
(寄尚書張茂度聞名而碩與同席坐琛坐此遣出人宋/志曰今朝士詣三公尚書丞郎詣令僕射尚書丞郎並)¶
(門外下車履度/門閾乃納履也)其令及二僕射出行分道之制與中丞¶
同令僕各給威儀十八人(説在御史/大夫篇)自晉以後八座及¶
郎中多不奏事梁天監元年詔曰自禮闈陵替厯兹永¶
久郎署備員無取職事糠粃文案貴尚虛閑空有趨墀¶
之名了無握蘭之實曹郎可依昔奏事自是始奏事矣¶
又詔尚書中有疑事先於朝堂參議然後啟聞舊尚書¶
官不以為贈唯朱异卒特贈右僕射武帝寵之故也(故/周)¶
<pb:KR2m0001_WYG_027-3b>¶
(捨問劉杳尚書官著紫荷相𫝊云挈囊竟何所出答曰/張安世𫝊云囊簪筆事武帝數十年注云囊槖也近臣)¶
(簪筆以/待顧問)自魏晉重中書之官居喉舌之任則尚書之職¶
稍以疎逺至梁陳舉國機要悉在中書獻納之任又歸¶
門下而尚書但聽命受事而已後魏天興元年置八部¶
大人於皇城四方四維面置一人以擬八座謂之八國¶
各有屬官分尚書三十六曹及諸外置令大夫主之(崔/𤣥)¶
(伯通署三十六/曹如令僕統事)四年又復尚書三十六曹天賜元年復¶
罷尚書三十六曹别置武歸脩勤二職分主省務(武歸/比郎)¶
<pb:KR2m0001_WYG_027-4a>¶
(中脩勤/比令史)至神䴥元年始置僕射左右丞及諸曹尚書十¶
餘人各居别寺(舊例尚書簿諸曹須即出借任城王澄/為尚書時公車署以理寃事奏請宜案)¶
(澄執奏以為尚書政夲特宜逺慎故凡奏所事閭道通/之葢以祕要之切防其宣露寧有古制所重今反輕之)¶
(宜盡寫其事意以/付公車詔從之)北齊尚書省亦有録令僕射總理六¶
尚書事謂之都省亦謂之北省後濟北王以太子監國¶
立大都督府與尚書省分理衆事仍開府置佐(顯祖特/崇此官)¶
(以隨王守侍中攝/大都督府長史)後周無尚書隋及大唐皆有其制略¶
同凡尚書省事無不總龍朔二年改尚書省為中臺咸¶
<pb:KR2m0001_WYG_027-4b>¶
亨初復舊光宅元年改為文昌臺垂拱元年又改為都¶
臺通天初復舊長安三年又改為中臺神龍初復為尚¶
書省(亦謂之/南省)都堂居中左右分司(舊尚書令有大㕔當/省之中今謂之都堂)¶
都堂之東有吏部户部禮部三行每行四司左司統之¶
都堂之西有兵部刑部工部三行每行四司右司統之¶
凡二十四司分曹共理而天下之事盡矣(故事叔父兄/弟不許同省)¶
(為郎官格令不載亦無正勅貞觀二年十一月韋叔謹/除刑部員外三年四月韋季武除主爵郎中其年七月)¶
(韋叔諧除庫部郎中太宗謂曰知卿兄弟並在尚書省/故授卿此官欲成一家之美無辭稍屈階資其後同省)¶
<pb:KR2m0001_WYG_027-5a>¶
(者甚多近日非恩除拜即須相廻避當以准今同司曹/判及公檢之官不得用大功以上親若制勅授者即申)¶
(所司從早改擬遂/同别省亦罷也)左右僕射各一人(總統/省事)左丞一人(掌/轄)¶
(吏部户部禮/部十二司事)右丞一人(掌轄兵部刑部/工部十二司事)左右司郎中各¶
一人員外郎各一人(各掌付左右丞/所管諸司事)尚書六人(吏户禮/兵刑工)¶
(六部各/一人)侍郎九人(吏部户部兵部各/二人餘各一人)郎中二十八人(吏/部)¶
(户部兵部刑部各二人餘各/一人并左右司則三十人)員外郎二十九人(吏户兵/刑四部)¶
(及司勲各二人餘司各一/人并左右司共三十一人)都事六人(以下各/有差)¶
　　録尚書¶
<pb:KR2m0001_WYG_027-5b>¶
漢武帝時左右曹諸吏分平尚書奏事知樞要者始領¶
尚書事張安世以車騎将軍霍光以大将軍王鳯以大¶
司馬師丹以左将軍並領尚書事(張安世領尚書事職/典樞機以謹慎周宻)¶
(自著每言大政已決輒移病出聞有詔令乃驚使吏之/丞相府問焉自朝廷大臣莫知與議也又孔光字子夏)¶
(領尚書事凡典樞機十餘年守法度修政事不希茍合/問温室省中樹皆何木也光答以他語其謹宻如此)¶
後漢章帝以太傅趙熹太尉牟融並録尚書事尚書有¶
録名蓋自熹融始亦西京領尚書之任猶唐虞大麓之¶
職也和帝時太尉鄧彪為太傅録尚書事位在三公上¶
<pb:KR2m0001_WYG_027-6a>¶
漢制遂以為常每少帝立則置太傅録尚書事猶古冢¶
宰總已之義薨輒罷之(鄧彪録尚書事後以老病上還/樞機職又李固張禹張防並錄)¶
(尚書/事)自魏晉以後亦公卿權重者為之職無不總(蜀蔣/琬字)¶
(公琰為錄尚書事時新喪諸葛亮逺近懐懼琬出類拔/萃處羣寮之右既無戚容又無喜色神守舉止有如平)¶
(日由是衆情漸服晉宗室㑹稽王道子及世子元顯並/錄尚書事時道子為東録元顯為西録晉康帝時何充)¶
(讓録表曰咸康中分置三録王導録其一荀菘陸曄各/録二條事晉江右有四録則四人參録也江右張華江)¶
(左庾亮並經/闕上書七條)凡重號將軍刺史皆得命曹授用唯不得¶
施陳及加節宋孝武孝建中不欲威權外假省録大眀¶
<pb:KR2m0001_WYG_027-6b>¶
末復置此後或置或省齊世録尚書及尚書令並總領¶
尚書臺二十曹為内臺主行遇諸王以下皆禁駐號為¶
録公(齊眀帝為宣成王録尚書廢帝昭/業思蒸魚太官以無録公命不與)髙帝崩遺詔以¶
褚彦回録尚書事江左以來無單為録者有司擬立優¶
策王儉議宜有策書乃從之(王儉議以為見居本官别/拜錄推理應有䇿書而舊)¶
(事不載中朝以來三公王侯則優策並設官品第二䇿/而不優優者褒美策者兼眀委寄尚書職居天官政化)¶
(之本故尚書令品雖第三拜必有䇿録尚書品秩不見/而總任彌重前代多與本官同拜故不别有䇿即事縁)¶
(情不容均之凡僚宜有䇿書用申/重寄既異王侯不假優文從之)北齊録尚書一人位¶
<pb:KR2m0001_WYG_027-7a>¶
在令上掌與令同俱不糾察自隋而無¶
　　尚書令¶
殷湯制官有冢宰(伊尹制官以/三公攝冢宰)君薨則百官總已以聽¶
於冢宰周之冢宰為天官掌邦之理六卿之職總屬焉¶
於百官無所不主至秦置尚書令尚主也漢因之銅印¶
青綬武帝用宦者更為中書謁者令成帝去中書謁者¶
令官更以士人為尚書令(時𢎞恭石顯相繼為中書令/專權邪僻前将軍蕭望之領)¶
(尚書事建言以為尚書百官之本國家樞機宜以通明/公正處之武帝遊宴後庭故用宦者非古制也宜罷中)¶
<pb:KR2m0001_WYG_027-7b>¶
(書宦/官)後漢衆務悉歸尚書三公但受成事而已尚書令¶
主贊奏事總領紀綱無所不統與司𨽻校尉御史中丞¶
朝㑹皆專席而坐京師號曰三獨坐故公為令僕射者¶
朝㑹不陛奏事天子封禪則尚書令奉玉牒檢兼蔵封¶
之禮(後漢光武以侯霸為尚書令毎春常下寛大之詔/奉四時之命皆霸所建也郭伋遷尚書令處職機)¶
(密數納忠諫陳忠為尚書令前後所奏悉條於南宫閣/上以為故事鄭𢎞為尚書令亦著於南宫以為故事郭)¶
(賀字喬卿為尚書令百姓歌之曰厥徳仁明郭喬卿忠/政朝廷上下平又左雄字伯豪為尚書令自雄在尚書)¶
(天下不敢謬選十餘年間稱為得人自雄掌納言多所/正肅沈勲字異徴詣南宫賜酒拜尚書令持節臨辟雍)¶
<pb:KR2m0001_WYG_027-8a>¶
(名冠百僚荀彧字文若為尚書令居中持重焚毁故案/奇策宻謀不得盡聞又舉荀攸可以代已後攸為尚書)¶
(令亦推賢進士魏武帝曰二荀/令之論人久而益信沒世不亡)魏晉印綬與漢同冠進¶
賢兩梁納言幘五時朝服佩水蒼玉受拜則策命之以¶
在端右故也薨於朝堂發哀(陳矯字季弼為尚書令魏/眀帝卒至尚書門矯跪問)¶
(曰陛下欲何之帝曰欲案行文書耳矯曰此臣職分非/陛下所宜臨也若臣不稱職則請就黜帝慙㢠廻車晉樂)¶
(廣為尚書令無當時稱為後人所思又太熙元年詔曰/夫總百揆之得失管王政之開塞者端右之職也是以)¶
(自漢以來慎選其人議郎王戎可為尚書令又衛瓘字/伯玉拜尚書令性嚴憚以法御下視尚書若參佐尚書)¶
(郎若掾屬又熊逺啟曰伏見吏部以太尉荀組為尚書/令復領荆州牧自三代以來未聞以納言之官而出領)¶
<pb:KR2m0001_WYG_027-8b>¶
(牧伯者王彪之字叔虎為尚書令與謝安共掌朝政安/毎稱曰朝之大事衆不能決者諮之王公無不立判)¶
魏晉以下任總機衡事無大小咸歸令僕(宋孝建元年/詔曰尚書百)¶
(官之元本庶績之樞機丞郎列曹局司有任自頃事無/巨細悉歸令僕非所以詔能濟業也更可明體制責厥)¶
(成/也)齊梁舊用左僕射美遷司空(謝朏字敬仲徴為司徒/尚書令胐辭脚疾不堪)¶
(朝謁仍角巾自輿詣雲龍/門謝既見乘小車就席)梁陳竝有之後魏北齊掌彈¶
糾見事與御史中丞更相亷察隋亦總領衆務大唐尚¶
書令朝服鷩冕八旒七章三梁冠武徳初太宗為秦王¶
時嘗居之其後人臣莫敢當故自龍朔三年制廢尚書¶
<pb:KR2m0001_WYG_027-9a>¶
令(至廣徳中郭子儀勲業既盛乃特/拜焉子儀以文皇帝故讓不敢受)¶
　　僕射(左右丞/)　(左右司郎中/)　(員外郎附/)¶
僕射秦官漢因之自侍中尚書博士郎皆有之古者重¶
武官有主射以督課(古者重武官以善射者掌事故曰/僕射僕射者僕役於射也一云僕)¶
(主/也)軍屯吏騶宰永巷宫人皆有取其領事之號(凡此諸/官皆有)¶
(僕射隨所領之事以為號也若軍屯吏/則曰軍屯僕射永巷則曰永巷僕射)成帝建始元年¶
初置尚書五人以一人為僕射主封門掌授廪假錢榖¶
(鄭崇字子游為尚書僕射數直諫諍每見曵革履上笑/曰我識鄭尚書履聲後為人所譖上責崇曰君門如市)¶
<pb:KR2m0001_WYG_027-9b>¶
(何欲禁切主上崇曰臣門如市/臣心如水上怒下獄治死獄中)後漢尚書僕射一人署¶
尚書事令不在則奏下衆事印綬與令同(自漢以下章/服竝與令同)¶
獻帝建安四年以執金吾榮邵為左僕射衛臻為右僕¶
射侍者分置左右蓋自此始(鍾離意字子游拜尚書僕/射嘗賜胡侍子當五十疋)¶
(尚書郎受詔誤以三十疋上怒召郎欲鞭之意入曰臣/位大罪重郎位小罪輕臣當先坐然後及郎遂解衣當)¶
(鞭上曰釋之非鍾離尚書㡬降威於此郎又眀帝作北/宫意諫止之出為魯相及徳陽殿成百官大㑹上笑曰)¶
(鍾離尚書在朕不得成此殿鮑永字君長拜僕射将兵/案河東永好文徳雖行大将軍事常白襜路稱白衣尚)¶
(書/)經魏至晉於江左省置無恒(魏徐宣字寳堅為左僕/射加侍中車駕幸許昌)¶
<pb:KR2m0001_WYG_027-10a>¶
(宣統留事帝還主者奏呈文書詔曰吾與僕射何異竟/不視又時欲以賈詡為僕射詡辭曰尚書僕射官之師)¶
(長天下所屬其/奈於國朝何)置二則為左右僕射或不兩置但曰尚¶
書僕射(荀顗字景倩其外甥陳泰啟顗代已泰薨代泰/為僕射領吏部四辭而受顗承泰後加之淑慎)¶
(綜覈名實風俗澄一又武帝詔曰中軍將軍羊祜秉徳/清劭經緯文武雖處腹心之任不處樞機之重非垂拱)¶
(無為之意也其以祜為尚書僕射又司馬珪為尚書右/僕射時年四十九衆以為美又周顗為左僕射風徳雖)¶
(重過江積年恒飲酒三日醒時人/謂為三日僕射謝安亦為僕射)令闕則左為省主若¶
左右竝闕則置尚書僕射以主左事置祠部尚書以掌¶
右事則尚書僕射祠部尚書不恒置矣(若無令則左僕/射為省主與令)¶
<pb:KR2m0001_WYG_027-10b>¶
(同若左右竝闕則直置僕/射在其中間總左右事)宋尚書僕射勝右減左右居¶
二者之間僕射職為執法置二則為左右執(王敬𢎞為/僕射闗置)¶
(文案初不省讀嘗陪聽訟文帝問以疑獄敬𢎞不對帝/變色問左右何故不以訊牒副僕射敬𢎞曰臣乃得訊)¶
(牒正自不解帝不/悦後遷尚書令)又與尚書分領諸曹兼掌彈舉(王𢎞/為僕)¶
(射奏彈康樂縣侯謝靈運淫其孽女殺興胡江漢請免/官削爵付大理内臺舊體不得用風聲舉彈此事彰赫)¶
(暴之朝野不敢拱黙/武帝令免官而已)齊左右僕射行則分道左僕射領¶
殿中主客二曹(諸曹郊廟園陵車駕行幸朝儀臺内非/違文官舉補滿敘疾假事其諸吉慶瑞)¶
(應衆賀災異賊發衆變臨軒䇿命改號格制莅官銓選/凡諸除署功論封爵貶黜八議疑讞通闗案則左僕射)¶
<pb:KR2m0001_WYG_027-11a>¶
(主右僕射/次經之)右僕射領祠部儀曹(掌諸曹庫蔵榖帛文武/廩給諸軍資差量人役)¶
(百工死病亡叛討捕考剔非違租布税調理船車兵噐/其祠部郊廟喪贈儀曹儀典儀學武官除署移井城邑)¶
(人户復除家宅田地興工創架運寫拘慮刑獄聽訟百/工免遣通闗及案奏事則右僕射主左僕射次經之)¶
黄案左僕射上署右僕射次署凡僕射掌朝軌尚書掌¶
獻奏都丞任在彈違(諸詳讞事應須命議相値者皆郎/先立意應奏黄案及闗事以立意)¶
(官為議主凡辭訴有慢命者曹掾咨如/舊若或命有咨則以主意者為議主)齊梁舊制右僕¶
射遷左僕射左僕射美遷令其僕射處於中陳亦然後¶
魏二僕射左居上右居下(令僕中丞騶唱而入宫門至/於馬道及郭祚為僕射以為)¶
<pb:KR2m0001_WYG_027-11b>¶
(非盡敬之宜乃奏請御在太極騶唱至止車門御在朝/堂止司馬門騶唱不入宫自此始也又朱仲逺為行臺)¶
(僕射請准朝式在軍鳴騶廢/帝笑而許之其肆情若此)北齊僕射職為執法置二¶
則為左右僕射皆與令同左糾彈而右不糾彈隋文帝¶
開皇三年詔左右僕射從二品左掌判吏部禮部兵部¶
三尚書御史糾不當者兼糾彈之右掌判都官度支工¶
部三尚書又知用度餘竝依舊(楊素為右僕射與髙熲/專掌朝政後文帝漸疎)¶
(忌素詔曰僕射國之宰輔不可躬親細務但三五日一/度向省評論大事示崇重寳奪其權也終仁夀之末不)¶
(復通/省事)大唐左右二僕射因前代本副尚書令自尚書令¶
<pb:KR2m0001_WYG_027-12a>¶
廢闕二僕射則為宰相故太宗謂房𤣥齡杜如晦曰公¶
為僕射當洞開耳目訪求才賢是為宰相𢎞益之道今¶
以決辭聽訟不暇豈助朕求賢之意乃令尚書細務悉¶
委於兩丞其寃濫大故當奏聞者則闗於僕射及貞觀¶
末除拜僕射必加同中書門下平章事及參知機務等¶
名方為宰相不然則否然為僕射者亦無不加焉至開¶
元以來則罕有加者(自開元以來始有單/為僕射不兼宰相者)初龍朔二年¶
改左右僕射為左右匡政咸亨元年復舊官品第四(上/元)¶
<pb:KR2m0001_WYG_027-12b>¶
(三年閏三月制尚書省頒/下諸州府並宜用黄紙)武太后改二僕射為文昌左¶
右相進階為從三品尋復夲階神龍初復為左右僕射¶
(二年九月勑門下及都省宜/日别録制勑毎三月一進)開元元年改為左右丞相¶
從二品統理衆務舉持綱目總判省事(二年四月勑在/京有訴寃者並)¶
(於尚書省陳牒所司為理若稽延致有屈滯者委左右/丞相御史臺訪察聞奏如未經尚書省不得輒於三司)¶
(越/訴)御史糾不當者兼得彈之至天寳元年復舊議曰按¶
僕射秦官其名則微其職甚細東漢以後雖委任漸重¶
職司㑹府而非百察師長之職也又按丞相亦秦官秦¶
<pb:KR2m0001_WYG_027-13a>¶
氏每羣臣上表皆云丞相臣某為首漢之宗臣蕭何為¶
丞相漢儀丞相進天子御座為起在輿為下有疾灋駕¶
至第問得戮二千石申屠嘉欲斬内史晁錯是也霍光¶
受顧託之重當伊周之地廢昌邑王上表太后丞相臣¶
敞為首大司馬大將軍臣光次之其尊崇如此中間嘗¶
置左右丞相亦嘗改為相國亦為大司徒大抵漢之丞¶
相是為三公於天下無所不統後漢亦以三公為宰相¶
則司徒夲西漢丞相也後或為丞相或為相國或為大¶
<pb:KR2m0001_WYG_027-13b>¶
丞相雖互為之名其實一也曹公司馬師昭趙王倫王¶
敦王導劉義宣齊髙帝梁武帝爾朱榮侯景陳武帝齊¶
獻武隋文帝皆為之厯代多非尋常人臣之職亦多為¶
贈官然自秦以降實居百竂之長今尚書令總領衆務¶
舉持綱目僕射貳之誠為崇重且非統國政宰天下之¶
任宜侍中中書令如直以尊崇則太師不然上公太尉¶
始可師長命百寮也龍朔中天寳初嘗改侍中中書令¶
為左右相逺協伊尹仲虺為左右相周公召公相成王¶
<pb:KR2m0001_WYG_027-14a>¶
為左右之義斯誠允當或為尚書令僕射録尚書之職¶
是官之師長按前代録尚書霍光張安世王鳯趙熹牟¶
融鄧彪張禹李固王導褚彦囬齊眀帝之徒或是丞相¶
或是三公或是大將軍大司馬兼之皆秉朝政猶古冢¶
宰百官總已實宰輔也其時别自有令僕今僕射雖嘗¶
改為丞相名同而職異品秩又未崇極上有三師三公¶
尚書令七人豈得比前代丞相受任也其襲舊名無實¶
者若今刺史皆云使持節按前代使持節得戮二千石¶
<pb:KR2m0001_WYG_027-14b>¶
其王公以下封國皆南面臣人分茅建社其開府儀同¶
三司則禮數班秩皆如三公置府辟吏今並豈有其實¶
乎此例甚衆不能徧舉安有僕射因改丞相之名都無¶
丞相之實而為百寮師長也又與丞郎絶禮若不隔品¶
致敬則諸司長官與隔品寮屬其可絶禮乎斯不然矣¶
○左右丞秦置尚書丞一人屬少府漢因之至成帝建¶
始四年置丞四人及後漢光武始減其二唯置左右丞¶
佐令僕之事臺中紀綱無所不總左丞主吏民章服及¶
<pb:KR2m0001_WYG_027-15a>¶
騶伯史(黄香字文彊部左丞功滿當遷/和帝留增秩後部尚書選僕射)右丞與僕射皆¶
掌授廪假錢榖又假署印綬及紙筆墨諸財用庫蔵(楊/喬)¶
(為右丞行值太常辛柔柔不/避車喬奏柔不敬下廷尉)左右丞闕以次夕郎補之¶
三嵗為刺史漢御史中丞侍御史行複道中遇尚書及¶
丞郎避車執版揖丞郎坐車舉手禮之車過逺乃去尚¶
書言左丞敢告知如詔書律令郎見左右丞對揖無敬¶
稱曰左右君丞郎見尚書執版揖稱曰眀時郎見令僕¶
執版拜朝賀對揖魏晉左右丞銅印青黒綬進賢一梁¶
<pb:KR2m0001_WYG_027-15b>¶
冠介幘絳朝服左丞主䑓内禁令寢廟祠祀朝儀禮制¶
選用置吏急假兼糾彈之事(傅咸答辛曠詩序曰尚書/左丞彈八座以下居萬機)¶
(之㑹乃皇朝之司直天䑓之管轄又郄詵為左丞奏推/吏部尚書崔洪洪曰我舉郄丞而還奏我此挽弓自射)¶
(之謂/也)右丞掌䑓内庫蔵廬舎凡諸器用之物及刑獄兵¶
器督録逺道文書章表奏事宋因之而右丞亦主錢榖¶
(虞玩之字茂瑶宋元徽中為右丞齊髙帝參政與玩/之書曰今漕蔵有闕吾賢居右丞已覺金粟可積矣)皆¶
銅印黄綬齊左右丞寢廟郊祠吉慶瑞應災異立作格¶
制諸案彈用除置吏補滿除遣(任遐為右丞奏御史中/丞陸澄不糾事請免澄)¶
<pb:KR2m0001_WYG_027-16a>¶
(官又建康令與秣陵令同乘行車前導四卒右丞沈/昭略奏凡有鹵簿官共乘不得兼列騶道請免其官)視¶
中書郎遷黄門郎左丞掌兵士百工補役死叛考代年¶
老疾病解遣其内外諸庫蔵榖帛刑刻創架爭訟田地¶
船乘兵工死叛考剔討捕差分百役兵器諸營署又領¶
州郡租布民户移徙州郡縣併帖城邑人户割屬刺史¶
二千石令長丞尉被收及免贈文武諸犯削官事白案¶
則右丞上署左丞次署黄案則左丞上署右丞次署諸¶
立格制及詳讞大事郊廟朝廷儀體亦左丞上署右丞¶
<pb:KR2m0001_WYG_027-16b>¶
次署皆銅印黄綬一梁冠梁左丞掌臺内分職儀禁令¶
報人章督録近道文書章表奏事糾諸不灋凡諸尚書¶
文詣中書省者宻事皆以契刀囊盛之封以丞相印(劉/洽)¶
(字義瓘為左丞準繩不避/貴戚尚書省賄賂莫敢通)右丞掌臺内藏及廬舎凡諸¶
器用之物録逺道文書章表之事陳因之後魏北齊左¶
丞為上階右丞為下階北齊左丞掌吏部等十七曹(吏/部)¶
(考功主爵殿中儀曹三公祠部主客左右/中兵左右外兵都官二千石度支左右户)并糾彈見事¶
又主管轄䑓中違失並糾駮之(崔昻除左丞兼度支尚/書左丞兼尚書近代未)¶
<pb:KR2m0001_WYG_027-17a>¶
(有唯昻為冠首朝野榮之又酷吏宋逰道為左丞始為/故事於尚書省門立石以記出入早晩令僕以下皆側)¶
(目/)右丞掌駕部等十一曹(駕部虞曹屯田起部兵部比/部水部膳部倉部金部庫部)¶
亦管轄䑓中唯不彈糾餘悉與左同隋左右丞掌分尚¶
書諸司糾駮(元夀字長夀為尚書左丞蕭摩訶妻患將/死奏令其子向江南收家産夀奏劾之曰)¶
(摩訶逺念資財近亡匹好令其子捨危惙之母為聚斂/之行御史韓微之等見而不彈請付大理臣忝居左轄)¶
(無容/寢黙)大唐因隋制龍朔二年改為左右肅機(其年有字/文化及子)¶
(孫論資廕所司理之至於勾留右肅機陽昉未詳案狀/訴者自以道理已成無復疑滯勒而逼昉昉謂曰適退)¶
(朝未食食畢詳之訴者曰公云未食亦知天下有累年/覊旅者乎昉遽命案立判之曰父弑隋主子訴隋資生)¶
<pb:KR2m0001_WYG_027-17b>¶
(者猶配逺方死/者無宜更叙)咸亨元年復舊(儀鳯四年韋仁約除尚/書左丞約奏曰陛下為)¶
(官擇人無其人則闕今不惜美錦令臣製之此陛下知/之深矣微臣盡命之日矣振舉綱目略無留事羣曹肅)¶
(然/)左丞掌管轄諸司糾正省内勾吏部户部禮部等十¶
二司通判都省事右丞掌管兵部刑部工部等十二司¶
餘與左丞同○左右司郎中隋煬帝三年於尚書都省¶
初置左右司郎二人品同諸曹郎從五品掌都省之職¶
大唐貞觀二年改為郎中龍朔二年改為左丞務咸亨¶
元年復舊令掌副左右丞所管諸司事省署抄目勘稽¶
<pb:KR2m0001_WYG_027-18a>¶
失知省内宿直判都省事若右司不在則左併行之左¶
司不在右亦如之○員外郎武太后永昌元年置與郎¶
中分掌曹務神龍元年省二年復置¶
　　厯代尚書(八座附/)¶
秦尚書四人(不分/曹名)漢成帝初置尚書五人其一人為僕¶
射四人分為四曹(尚書曹名/自此而有)常侍曹(主公/卿)二千石曹(主/郡)¶
(國二/千石)民曹(主凡吏民上書以人字改/焉自後厯代曹部皆同)客曹(主外國/夷狄)後又¶
置三公曹(主斷/獄)是為五曹後漢尚書五曹六人其三公¶
<pb:KR2m0001_WYG_027-18b>¶
曹尚書二人(掌天下嵗盡/集課州郡)吏曹(掌選舉齋祠後漢志謂/之常侍曹亦謂之選部)¶
二千石曹(掌中都官水火盗賊辭/訟罪法亦謂之賊曹)民曹(掌繕理功作/鹽池苑囿)客¶
曹(掌羌胡朝賀法駕出則䕶駕後漢光武分/二千石曹及客曹為南主客北主客二曹)兩梁冠納¶
言幘或説有六曹(按後志云分客曹為二是六天曹也/又晉志云以前漢五曹更加中都官)¶
(曹為六曹也按應劭漢官儀云二千石曹主中都官事則/不應更有中都官曹也今依  劭説為五曹六人魏朗字)¶
(仲英入為尚書再升紫微謇諤禁省為百僚所服又張/陵字處仲為尚書嵗朝梁冀帶劍入省陵叱令奪劍劾)¶
(冀詔以嵗俸贖罪又鄭均字仲虞為尚書澹泊/無為以病罷還第賜尚書禄號為白衣尚書)魏有吏¶
部左民客曹五兵度支凡五尚書晉初有吏部三公客¶
<pb:KR2m0001_WYG_027-19a>¶
曹駕部屯田度支六曹(無五/兵)太康有吏部殿中五兵田¶
曹度支左民為六曹尚書(無駕部三/公客曹)及渡江有吏部祠¶
部五兵左民度支五尚書(皆銅印墨綬進賢兩梁冠納/言幘絳朝服佩水蒼玉乘軺)¶
(車皂輪執笏負荷加侍/官者武官左貂金蟬)宋有吏部祠部度支左民(左民/尚書)¶
(統左民及/駕部二曹)都官五兵六尚書(尚書納言幘進賢/兩梁冠佩水蒼玉)齊梁與¶
宋同(侯景改梁五兵為七兵尚書又職/官録曰齊尚書品服悉與令同)亦别有起部而¶
不常置也(梁何𦙍字子季為左民尚書後辭官隠於若/耶山雲門寺勅給白衣尚書禄𦙍固辭又到)¶
(洽為御史中丞兄溉為左民尚書舊中丞不得入尚書/下舍洽引服親不應有碍刺史省詳決乃許入溉省亦)¶
<pb:KR2m0001_WYG_027-19b>¶
(以其兄弟素/篤不能相别)陳與梁同後魏初有殿中(掌殿内兵/馬倉庫)樂部¶
(掌伎樂及/角使伍伯)駕部(掌牛馬/驢騾)南部(掌南邉/州郡)北部(掌北邉/州郡)五尚¶
書其後亦有吏部(初曰/選部)兵部都官度支七兵祠部民曹¶
等尚書又有金部庫部虞曹儀曹右民宰官(元褆為宰/官尚書)¶
都牧(元禎為都/牧尚書)牧曹右曹太倉太官祈曹神都儀同曹¶
等尚書(自金部以下但有尚/書之名而不詳職事)北齊有吏部殿中(殿中統/殿中曹)¶
(主駕行百官留守名帳宫殿/禁衛及儀曹三公駕部四曹)祠部五兵都官度支六尚¶
書後周無尚書隋有吏禮兵刑户工六部尚書大唐尚¶
<pb:KR2m0001_WYG_027-20a>¶
書與隋同(龍朔二年改尚書為/太常伯咸亨初復舊)厯代吏部尚書及侍郎¶
品秩悉髙於諸曹○八座後漢以六曹尚書并令僕二¶
人謂之八座魏以五曹尚書二僕射一令為八座宋齊¶
八座與魏同(晉梁陳不言/八座之數)隋以六尚書左右僕射及令¶
為八座大唐與隋同(凡厯代尚書有五曹則兼以二僕/射一令為八座有六曹則以左右)¶
(僕射為一座兼令共為八座若有六曹而左右僕射並/闕則以尚書僕射及令為八座若尚書唯有五曹又無)¶
(左右僕射/則不備)¶
　　　厯代郎官¶
<pb:KR2m0001_WYG_027-20b>¶
郎官謂之尚書郎漢置四人分掌尚書事一人主匈奴¶
單于營部一人主羗夷一人主吏民户口墾田一人主¶
財帛委輸後漢尚書侍郎三十六人(後漢志曰尚書六/曹侍郎三十六人)¶
(一曹六人也又漢官儀尚書侍郎三十五人又晉志曰/光武分尚書為六曹之後今置三十四人並未詳孰是)¶
主作文書草取孝亷年未五十先試牋奏選有吏能者¶
為之更直五日於建禮門内尚書郎初從三署諸䑓試¶
初上䑓稱守尚書郎中滿嵗稱尚書郎三嵗稱侍郎五¶
嵗遷大縣其遷為縣令縣令秩滿自占縣詔書賜錢三¶
<pb:KR2m0001_WYG_027-21a>¶
萬與三䑓租錢餘官則否吏部典劇多超遷者鄭𢎞為¶
僕射奏以䑓職任尊而賞薄人無樂者諸吏郎補二千¶
石自此始也八座受成事決於郎下筆為詔策出言為¶
詔命(後漢尚書陳忠上疏曰尚書出納帝命為王喉舌/之官臣等既愚闇諸郎多文俗吏鮮有雅才每為)¶
(詔文宣示内/外轉相求請)其入直官供青縑白綾被或以錦緤為之¶
(緤私列反/緤繫也)給帳帷茵褥通中枕太官供食物湯官供餅¶
餌及五熟果實之屬五日一美食下天子一等給尚書¶
郎侍史一人女侍史二人皆選端正妖麗執香爐香囊¶
<pb:KR2m0001_WYG_027-21b>¶
䕶衣服奏事眀光殿省省中皆以胡粉塗壁畫古賢烈¶
女以丹朱漆地故謂之丹墀尚書郎口含雞舌香以其¶
奏事答對欲使氣息芬芳也奏事則與黄門侍郎對揖¶
黄門侍郎稱已聞乃出丞郎月賜赤管大筆一䨇隃麋¶
墨一丸(後漢王譯為尚書侍郎䑓閣議奏常依義據法/為三䑓之表又馮豹字仲文為尚書郎每奏事)¶
(未報常俯伏省閣下或從昏至眀天子黙使持被覆之/不驚也日暮諸郎下豹每獨在後帝嘉之又三輔決録)¶
(曰陳重與其友雷義俱拜尚書郎義以左黜重見義去/官亦以病免又徐防為尚書郎職典樞機周宻畏慎隃)¶
(麋今&KR0648;陽/縣出墨)魏自黄初改祕書為中書置通事郎掌詔草¶
<pb:KR2m0001_WYG_027-22a>¶
(即今中書/舍人之任)而尚書郎有二十三人(有殿中吏部駕部金/部虞曹比部南主客)¶
(祠部度支庫部農部水部儀曹三公倉部民/曹二千石中兵外兵都兵别兵考功定課)非復漢時¶
職任青龍二年尚書令陳矯奏置都官騎兵合凡二十¶
五郎每一郎缺白試諸孝亷能結文案者五人謹封奏¶
其姓名以補之(魏韓宣為尚書郎常以職事當受罸已/皆縛束杖未行文帝輦過聞而赦之)¶
晉尚書郎選極清美號為大臣之副武帝時有三十四¶
曹(加魏直事屯田起部左士右士其民曹中兵外兵分/為左右主客又分為左右南比無農部定課考功凡)¶
(三十/四曹)後又置運曹為三十五曹置郎中二十三人更相¶
<pb:KR2m0001_WYG_027-22b>¶
統攝(晉魏舒字元陽為尚書郎時欲沙汰郎官非其才/者罷之舒曰吾即其人也襆被而出同竂無清論)¶
(者咸有媿色又解參兄弟少連叔連俱厯太子洗馬舍/人尚書郎州里榮之又賈充改定律令以裴楷為定科)¶
(郎/)或為三十六曹(晉裴秀以尚書三十六曹統事准例/不眀宜使諸郎任職未及奏而薨)¶
當五王之難其都官中騎三曹郎晝出督戰夜還理事¶
(嵇含言於長沙王乂曰昔魏武毎有軍事增置掾屬尚/書令陳矯以有軍事亦奏增郎况今都官中騎三曹晝)¶
(出督戰夜還理事一人兩役内外廢乏含謂各有主帥/委之大將軍不冝復令䑓竂雜與其間乂從之乃增郎)¶
(及令/史)東晉有十五曹(殿中祠部吏部儀曹三公比部金/部度支都官左民騎部倉部庫部)¶
(中兵/外兵)自過江之後官資小減(王坦之字文度選曹將擬/為尚書郎坦之聞曰自過)¶
<pb:KR2m0001_WYG_027-23a>¶
(江尚書郎正用第二人何得以此見擬其子國寶好傾/側婦父謝安惡之除尚書郎國寶以為中興膏腴之族)¶
(唯作吏部不作餘曹郎怨之辭不拜又宋江智淵改尚/書庫部郎時髙流官序不為䑓郎智淵門孤援寡獨有)¶
(此選意甚不悦固辭不拜梁王筠除尚書殿中郎王氏/過江以來未有居郎署者或勸不就筠曰陸平原東南)¶
(之秀王文度獨步江東吾得比/蹤昔人何所多恨乃忻然就職)桓𤣥僭位改都官郎為¶
賊曹宋髙祖時有十九曹元嘉以後有二十曹郎三公¶
比部主法制度支主算都官主軍事刑獄其餘曹所掌¶
各如其名(宋武帝初加置騎兵主客起部水部四曹并/東晉舊十五曹合為十九曹元嘉十八年增)¶
(删定曹郎即魏世之定科郎也三十年/又置功論郎後又省騎兵故為二十曹)齊依元嘉制¶
<pb:KR2m0001_WYG_027-23b>¶
其拜吏部郎亦有表讓之禮(齊謝朓遷尚書吏部郎上/表三讓中書疑朓官未及)¶
(讓以問沈約約曰宋元嘉中范曄讓吏部朱循之讓黄/門蔡興宗讓中書日並三表詔答其事宛然近代小官)¶
(不讓遂成常俗恐此有乖讓意王藍田劉安西並貴重/初自不讓今豈可慕此不讓耶孫興公孔顗並讓記室)¶
(今豈可三署皆讓耶謝吏部今授/超階讓别有意豈闗官之大小)梁加三曹為二十三¶
曹(加殿中虞/曹屯田)其郎中舊用員外郎正主簿正佐有才地¶
者為之遷通直郎天監三年復置侍郎視通直郎郎中¶
遷為之(梁到洽為尚書殿中郎洽兄弟羣從遞居此職/時人榮之又殿中郎闕武帝曰此曹舊用文學)¶
(且居鴈行之首宜詳擇/其人乃以張緬為之)陳有二十一曹(省梁二曹/不知何曹)後魏¶
<pb:KR2m0001_WYG_027-24a>¶
三十六曹(史闕/其文)至西魏十二年改為十二部(後周既改/為部遂以)¶
(栁慶為計部郎中乂栁清為尚書度支郎遷正員郎今/人或謂前代正員郎即今尚書郎中按厯代所稱正員)¶
(郎者即散騎侍郎耳謂非員外通直者故謂之正員郎/則非尚書之職自魏晉以後尚書省自有郎中官不應)¶
(更置正/員郎)北齊有二十八曹(吏部考功主爵殿中儀曹三/公駕部祠部主客虞曹屯田)¶
(起部左中兵右中兵左外兵右外兵都兵都官二千/石比部水部膳部度支倉部左民右民金部庫部)其¶
吏部三公各二人餘並一人凡三十郎中(後魏北齊/唯置郎中)隋¶
初尚書有六曹二十四司凡領三十六侍郎(吏部司勲/主客膳部)¶
(兵部職方都官司門度支户部比部刑部等侍郎各二/人主爵考功禮部祠部駕部庫部金部倉部工部屯田)¶
<pb:KR2m0001_WYG_027-24b>¶
(虞部水部侍/郎各一人)分司官曹務直禁省如漢之制至開皇三¶
年二十四司又各置員外郎一人以司其曹之籍帳侍¶
郎闕則攝其曹事(今尚書員外郎其置自此始以前厯/代皆謂之尚書郎各以曹名為稱首)¶
(或謂之侍郎皆無員外之號前代史傳及職官要録或/有言員外郎者葢謂員外散騎侍郎耳非尚書之職説)¶
(在散騎篇前代所言郎官上應列宿葢謂三/署郎非謂今尚書郎中也具三署郎敘篇中)煬帝即位¶
以尚書六曹各置侍郎一人以貳尚書之職(今之侍郎/其置自此)¶
(始也或有曹加二人者夫侍郎之名舊矣漢凡諸郎皆/掌更直執戟宿衛諸殿門以侍衛之故通謂之侍郎故)¶
(武帝時拜東方朔為郎當時謂之官不過侍郎位不過/執㦸是也歴代尚書亦有侍郎隋初尚書諸曹二十四)¶
<pb:KR2m0001_WYG_027-25a>¶
(司諸郎皆謂之侍郎通若今之郎官耳非今/六部侍郎之任自漢以來尚書侍郎悉然)改諸司侍¶
郎但曰郎(則今郎/中之職)又改吏部為選部郎禮部為儀曹郎¶
兵部為兵曹郎刑部為憲曹郎工部為起曹郎以異六¶
侍郎之名廢諸司員外郎而每司增置一曹郎各為二¶
員都司置左右司郎中各一人品同諸曹郎掌都省之¶
職尋又每減一郎置承務郎一人同開皇員外郎之職¶
大唐改隋諸司郎為郎中每曹又復置員外郎武徳六¶
年廢六司侍郎貞觀二年復舊今尚書省有左右司郎¶
<pb:KR2m0001_WYG_027-25b>¶
中各一人員外郎各一人分管尚書六曹事其諸曹諸¶
司郎中總三十人員外郎總三十一人通謂之郎官尤¶
重其選(凡郎中章服皆𤣥冕五旒衣無章裳刺黻一章/兩梁冠凡員外郎章服並爵弁𤣥纓簪尊者衣)¶
(纁裳一/梁冠)其職任名數各列在六曹之後¶
　　　厯代都事主事令史¶
都事晉有尚書都令史八人秩二百石與左右丞總知¶
都䑓事宋齊八人梁五人謂之五都令史職與晉同舊¶
用人常輕武帝詔曰尚書五都職參政要非但總領衆¶
<pb:KR2m0001_WYG_027-26a>¶
局亦乃方軌二丞頃雖求才未臻妙簡可革用士流以¶
盡時彦乃以都令史視奉朝請(其時以太學博士劉訥/兼殿中都司空法曹參)¶
(軍劉顯兼吏部都太學博士孔䖍孫兼金部都司空法/曹參軍蕭軌兼左民都宣毅墨曹參軍王顒兼中兵都)¶
(五人並以才地/兼美厯兹選矣)隋開皇初改都令史為都事置八人煬¶
帝分𨽻六尚書置六人領六曹事大唐因之○主事二¶
漢有之(漢光禄勲有南北庭主事三署之事於諸郎之/中察茂才髙第者為之後漢范滂字孟博自光)¶
(禄四行遷光禄主事時陳蕃為光禄勲滂執公儀詣蕃/蕃亦不止滂懷恨投板棄官而去郭泰聞之曰若范孟)¶
(博者豈宜以公禮格之蕃乃/謝又胡伯蕃公沙穆並為之)後魏於尚書諸司置主事¶
<pb:KR2m0001_WYG_027-26b>¶
令史隋於諸省又各置主事令史員煬帝三年並去令¶
史之名但曰主事隨曹閑劇而每十令史置一主事不¶
滿十者亦一人雜用士人(顔慜楚者文學名/流為内史主事)大唐並用¶
流外○令史漢官也後漢尚書令史十八人曹有三人¶
主書後增劇曹三人合二十一人皆選於蘭䑓符節簡¶
練有吏能者為之(漢官儀云能通蒼頡史籀篇補蘭䑓/令史滿嵗補尚書令史滿嵗為尚書)¶
(郎後漢韋彪字孟達上疏曰往時楚獄大起故署令史/以助郎職而類多小人好名姦利今者務簡可皆停省)¶
其尚書郎初與令史皆主文簿其職一也郎缺以令史¶
<pb:KR2m0001_WYG_027-27a>¶
久次者補之光武始革用孝亷孝亷耻焉(時故事尚書/郎缺以令史)¶
(各次補之光武始改用孝亷為郎而孝亷丁邯稱病不/就詔問實病羞為郎乎對曰臣實不病耻以孝亷為令)¶
(史職耳帝怒杖之數十詔問欲為郎否邯曰能殺臣者/陛下不能為郎者臣也中詔遣出竟不能為郎又郎中)¶
(裴著詣闕上書訟梁冀矯暴冀隂殺之學生劉常/當代名儒素善於著冀召常補令史以此辱之也)舊制¶
尚書郎限滿補縣長令史補丞尉尚書令鄭𢎞奏曰職¶
尊賞薄多無樂者請郎補千石令史為長帝從之(蜀志/董厥)¶
(為府令史諸葛亮稱之曰董令史/良士也後遷至尚書令史平䑓事)西晉令史朝晡詣都¶
座朝江左唯早朝而已又賈充為尚書令以目疾表置¶
<pb:KR2m0001_WYG_027-27b>¶
省事吏四人尚書置省事自此始也其品職與諸曹令¶
史同(姚萇圍苻堅遣僕射尹緯詣堅問事堅見其瓌傑/問曰卿於朕代為何官緯答曰尚書令史堅曰卿)¶
(宰相才王景略之儔也而朕/失之今日之亡不亦宜乎)晉宋蘭䑓寺正書令史雖¶
行文書皆有品秩朱衣執板給書僮孔顗為御史中丞¶
坐鞭令史為有司所糾(孔顗性素儉蘭䑓令史/者三呉富人輕顗故也)梁陳與¶
晉宋同後魏令史亦朱衣執笏然謂之流外勲品北齊¶
尚書郎判事正令史側坐書令史過事令史皆平揖郎¶
無拜自隋以來令史之任文案煩屑漸為卑冗不叅官¶
<pb:KR2m0001_WYG_027-28a>¶
品(開皇十五年詔州縣佐/史三年一代不得重任)煬帝以四省三䑓皆曰令史¶
九寺五監諸衛府則皆曰府史於時令史得官者甚少¶
年限亦賖(隋牛𢎞常問於騎尉劉炫曰按周禮士多而/庸史少今令史百倍於前制官減則不濟其)¶
(故何也炫曰古人委任責成嵗終考其殿最案不重求/文不繁悉府史之任掌要目而已今之文簿恒慮覆理)¶
(鍜鍊苦辛甚宻萬里追證百年舊案故諺曰老吏抱案/死今古不同若此之相懸也𢎞又曰後魏北齊之時令)¶
(史從容而已今則不遑寕舍其事何也炫曰齊氏立州/不過十三府行䑓遞相統領文書行下不過十條今州)¶
(二百其繁一也往者州唯置綱紀郡置守丞縣唯令而/已其所具竂則長官自辟受詔赴任每州不過數十今)¶
(則不然大小之官悉由吏部纎介之迹皆屬考功其繁/二也省官不如省事省事不如清心官不省而欲從容)¶
<pb:KR2m0001_WYG_027-28b>¶
(其可得乎𢎞甚善/其言而不能用)大唐武徳中天下初定京師榖糴貴¶
逺人不相願仕流外始於諸州調佐史及朝集典充選¶
不獲已而為之遂促年限優以叙次六七年有至本司¶
主事及上縣尉者自此之後遂為官途總章中詔諸司¶
令史考滿合選者限試一經時人嗟異著於謠頌(時閻/立本)¶
(為右相姜恪為左相立本無他才識時以善畫稱之恪/嘗累為將軍立功塞外是嵗京師饑旱𢎞文崇賢司成)¶
(三館學生並放歸本貫當時為之語曰左相宣威沙/漠右相馳譽丹青三館學生放散五䑓令史眀經)¶
　　行䑓省¶
<pb:KR2m0001_WYG_027-29a>¶
行䑓省魏晉有之昔魏末晉文帝討諸葛誕散騎常侍¶
裴秀尚書僕射陳泰黄門侍郎鍾㑹等以行䑓從至晉¶
永嘉四年東海王越帥衆許昌以行䑓自隨是也(越請/討石)¶
(勒表以行/䑓隨軍)及後魏謂之尚書大行䑓别置官屬(後魏道/武帝置)¶
(中山行䑓以秦王儀為尚書令以鎮之孝文永熙三/年以宇文泰為大行䑓以蘇綽為行䑓度支尚書)北¶
齊行䑓兼統民事自辛術始焉(武定八年辛術為東南/道行䑓東徐州刺史郭)¶
(志殺郡守文宣聞之勅術曰江淮初附百姓難向京師/留卿為行䑓亦欲理邉民寃枉監理牧守自今以後所)¶
(統十餘州地諸有犯法者刺史先啟聽報以/下先理後表齊代行䑓兼總民事自術始也)其官置令¶
<pb:KR2m0001_WYG_027-29b>¶
僕射其尚書丞郎皆隨時權制(江左無行䑓唯梁末以/侯景為河南王大行䑓)¶
(承制如鄧/禹故事)隋謂之行䑓省有尚書令僕射(左右/任置)各一人¶
主事四人有考功(兼吏部主/爵司勲)禮部(兼祠部/主客)膳部兵部(兼/職)¶
(方/)駕部庫部刑部(兼都官/司門)度支(兼倉/部)金部工部屯田(兼/水)¶
(部虞/部)侍郎各一人每行䑓置食貨農圃武器百工監副¶
各置丞(食貨四人農圃一人/武器二人百工四人)録事等員(食貨農圃百工/各二人武器一)¶
(人/)蓋隨其所管之道置於外州以行尚書事大唐初亦¶
置行䑓貞觀以後廢其後諸道各置採訪等使每使有¶
<pb:KR2m0001_WYG_027-30a>¶
判官二人兼判尚書六行事亦行䑓之遺制¶
　¶
　¶
　¶
　¶
　¶
　¶
　¶
<pb:KR2m0001_WYG_027-30b>¶
　¶
　¶
　¶
　¶
　¶
　¶
　¶
　通典卷二十二¶
