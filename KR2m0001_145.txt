# -*- mode: mandoku-view; -*-
#+TITLE: 通典
#+DATE: 2015-08-24 22:48:53.802149
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百四十
<pb:KR2m0001_WYG_145-1a>¶
欽定四庫全書¶
　通典卷一百四十¶
　　唐　京　兆　杜　佑　君　卿　纂¶
　禮一百　開元禮纂類三十五　凶七¶
　　三品以上喪下(四品以下至庻人附/)¶
　　改葬¶
　　　卜葬¶
將改葬者吉服卜宅兆其餘如葬卜宅兆之儀先於𡑞¶
<pb:KR2m0001_WYG_145-1b>¶
所隨地之宜張白布帷幕南向開户¶
　　　啟請¶
其日内外諸親應集者皆至墓所各就便次主人衆主¶
人妻妾女子子俱緦麻服餘周親以下皆素服丈夫於¶
墓東西向婦人於墓西東向皆北上婦人障以行帷俱¶
立哭盡哀卑者皆拜¶
　　　開墳¶
祝立於羡道南北向内外皆哭止祝三聲噫嘻啟以開¶
<pb:KR2m0001_WYG_145-2a>¶
墳改葬之故(其意敘改葬所由/之事随時爲之)内外又哭盡哀權就别¶
所掌事者開墳訖内外又就位哭如初¶
　　　舉柩¶
掌事者設席於幕下舉柩出置於席上内外俱從柩哭¶
於幕所主人以下柩東西面主婦以下柩西東面俱南¶
上丈夫周親以下於主人東北南面西上婦人周親以¶
下於主婦西北南面東上外姻丈夫於主人東南北面¶
西上婦人於主婦西南北面東上(尊者/坐)國官於帷門外¶
<pb:KR2m0001_WYG_145-2b>¶
之東北面西上(六品以下無/國官以下儀)僚佐於帷門外之西北面¶
東上皆舒席爲位¶
　　　奠¶
祝以功布拭棺改加新褚設洗於幕西南隅罍水在西¶
加勺羃篚在洗東南肆巾二爵一於篚加羃設席於柩¶
東設啟奠於席上設進酒之罇於饌南主人詣罍洗盥¶
手洗爵進酌酒奠於席前興少退西面再拜内外卑者¶
俱再拜少頃徹奠¶
<pb:KR2m0001_WYG_145-3a>¶
　　　升柩車¶
既奠進轜車(六品以下柩/車下准此)於帷門外南向掌事者升柩¶
於轜車遂詣施設所内外俱哭從掌事者先設牀於幕¶
下有枕席周設帷柩車至帷門外丈夫於柩東婦人於¶
柩西俱立哭掌事者舉柩降柩置於輴入設於牀東(若/於)¶
(墓所即斂初奠訖不進轜車設牀/於柩東而加枕席遂舉尸以斂之)舉尸出置於牀南首¶
柩初入定内外就位哭如墓所之儀¶
　　　斂¶
<pb:KR2m0001_WYG_145-3b>¶
陳衣於幕東帷内明衣裳及上服各一稱西領南上冕¶
(六品以下/則弁若冠)具導簪纓在北内喪則花釵衾一(衾以黄爲/表素爲裏)¶
具饌於幕東两甒醴酒柩初至幕下舉尸於牀主人衆¶
主人稍退仍西向妻妾女子子稍退仍東向遂斂丈夫¶
加冕(六品以下/則弁若冠)婦人以花釵又覆以衾於主人衆主人¶
妻妾女子子憑哭斂將訖掌事者以冠入設於西廂藉¶
以席於棺入内外皆止哭置棺定乃哭舉者四人入舉¶
牀男女從奉之舉尸斂於棺乃加葢覆以衾設帷於棺¶
<pb:KR2m0001_WYG_145-4a>¶
東内外就位如初¶
　　　奠¶
既斂祝執巾几席入設於柩東右几加以巾掌事者設¶
罍洗於幕西南隅如初祝以饌升設於席前施設訖執¶
饌者降出相者引主人盥洗酌酒進奠於席前興少頃¶
西面再拜内外卑者皆再拜訖主人以下各退就位俱¶
坐哭¶
　　　設靈¶
<pb:KR2m0001_WYG_145-4b>¶
既斂設靈於吉帷内幕下西廂東向施牀帷屏几服飾¶
以時上膳羞及湯沐皆如平常¶
　　　進引¶
前一日之夕掌事者進轜車於凶帷外(六品以下進柩/車於凶帷外)¶
當門南向(其下帳明器及苞牲等輿/陳於轜車前少西東向)其日進引前量時¶
刻搥一鼓爲一嚴(六品以下無鼓/但量時而已)陳靈車儀仗如常(在/陳)¶
(車/篇)少頃搥二鼓爲再嚴侍靈者俱詣靈所腰輿威儀入¶
陳如常進靈車於帷外南向少頃三鼓爲三嚴掌事者¶
<pb:KR2m0001_WYG_145-5a>¶
入徹饌以出内外皆興立哭於位執紼者入掌事者徹¶
帷持翣者入以翣障柩執披紼者各進執鐸者各入夾¶
於柩前東西相向執纛者(六品以下無/纛下准此)立於鐸南執銘¶
旌者入立於纛南北面(諸執披紼鐸旌纛者皆布深衣/介幘六品以下則執銘旌者立)¶
(於柩前近/南面餘同)¶
　　　告遷¶
三嚴訖祝帥腰輿入詣靈座前西向告曰以今吉辰用¶
即宅兆少頃輿出詣靈車後少頃退(若内䘮女/祝迎之)執紼者¶
<pb:KR2m0001_WYG_145-5b>¶
引輴(四品以下無執紼輴車/但将舉柩皆振鐸而已)旌先纛次鐸次轜車而引¶
輴初動執鐸者皆振鐸毎振鐸先揺之揺訖三振之其¶
持翣者常以翣障柩於輴車進執鐸者夾左右毎曲及¶
進止皆振鐸内外俱從柩後柩出到轜車後執紼者觧¶
紼屬於轜車設帷帳於輴車後掌事者升柩¶
　　　哭柩車位¶
丈夫俱立哭於轜車東重行西面婦人哭於轜車西重¶
行東面俱南上外姻丈夫哭於轜車東南重行北面以¶
<pb:KR2m0001_WYG_145-6a>¶
西爲上婦人哭於轜車西南重行北面以東爲上國官¶
哭於外姻之東北面西上僚佐哭於國官之西北面東¶
上立定(六品以下/無國官)¶
　　　設遣奠¶
設遣奠之饌於轜車東置設訖相者引主人酌酒進奠¶
於席前興少退西面哭再拜内外皆哭卑者再拜若食¶
頃徹之以蒲葦苞牲體下節七苞(四品五品則五苞/六品以下則二苞)載¶
於輿以之墓¶
<pb:KR2m0001_WYG_145-6b>¶
　　　轜車發¶
既徹奠吉凶儀仗依式進引靈車動鼓吹振作而行(六/品)¶
(以下則既徹奠吉/凶威儀依式進引)主人衆主人以下皆以次歩從哭於¶
柩車後妻妾女子子以下皆歩從哭於丈夫之後障以¶
行帷轜車去停所三百歩親賓有還者弔哭如别儀辭¶
訖進引尊者乘車馬從柩者更哭不絶聲¶
　　　宿止¶
掌事者先於宿所張吉凶帷幕吉帷在右凶帷在左将¶
<pb:KR2m0001_WYG_145-7a>¶
至宿所尊者俱下車馬歩哭靈車到帷門外迴車南向¶
祝帥腰輿詣車後少頃輿入詣靈座前少頃輿出進常¶
食於靈座若食頃徹之柩車至於凶帷内外哭於柩車¶
所其位如初掌饌者進酒脯之奠於柩車東席上既設¶
奠内外各還次更哭不絶聲及墓内外俱就位哭進夕¶
奠如初訖内外各還次迭哭終夜及明嚴鼓内外又就¶
位哭進朝奠於柩東進常食於靈座若食頃徹之迎靈¶
發引尊者乘車馬哭從如上儀¶
<pb:KR2m0001_WYG_145-7b>¶
　　　到墓¶
到墓尊者俱下車馬靈車到帷門外迴車南向祝帥腰¶
輿詣車後少頃輿入詣靈座前少頃輿退設酒脯之奠¶
柩車至壙前迴車南向内外哭位如遣奠之儀掌事者¶
布席張帷於柩車後下柩於輴(四品以下則/下柩於席上)主人以下¶
妻妾女子子各前撫柩哭盡哀退復位周親以下又前¶
撫哭盡哀退復位俱再拜辭執紼者屬紼於輴掌事者¶
下柩於壙輴出既窆親賔先還者弔哭如别儀國官之¶
<pb:KR2m0001_WYG_145-8a>¶
長奉𤣥纁束帛(六品以下則掌/事者奉𤣥纁縞)授主人主人受以授祝¶
主人稽顙再拜祝奉以入奠於柩東持翣者入倚翣於¶
壙内兩廂執事者以下帳明器苞牲酒米等物入置於¶
壙内皆藉以版施銘旌誌石於壙户内置設訖掌事者¶
掩壙户加關鑰復土既復土内外俱就靈所哭墓左祭¶
后土如葬之儀¶
　　　虞祭¶
初下柩於墓掌事者具虞祭之饌設罍洗篚於靈幕西¶
<pb:KR2m0001_WYG_145-8b>¶
南如常内外既就靈所哭掌饌者進虞祭之饌於靈座¶
相者引主人盥洗酌酒進奠於靈座前興少退西面立¶
内外皆止哭祝持版進立於靈座之右北面跪讀祝文¶
曰維年月朔日子孝子某敢昭告於考某官封諡(妣郡/縣夫)¶
(人鄉君某氏/各隨所稱)改遷幽宅禮畢終虞夙夜匪寕啼號罔極¶
(四品以下則攀號永/逺無所追及餘同)謹以潔牲柔毛剛鬛明粢薌合薌¶
萁嘉蔬嘉薦醴齊祗薦虞事於考某官封諡(四品五品/則謹以潔)¶
(牲柔毛剛鬛嘉薦普淖明齊溲酒餘/同六品以下無柔毛餘同四品五品)尚饗主人哭再拜¶
<pb:KR2m0001_WYG_145-9a>¶
内外皆哭卑者再拜盡哀相者引主人以下出就别所¶
釋縗服著素服而還掌饌者徹饌掌事者徹靈座¶
　　王公以下居䘮雜制¶
　　　舉哀¶
如聞䘮哀者於聞䘮所哭盡哀問故又哭盡哀改著素¶
服子妻妾女子子俱被髪周親以下婦人去首飾子於¶
堂上東壁下西面以南爲上周親以下於北壁下南靣¶
以西爲上妻妾女子子於西壁下東靣以南爲上周親¶
<pb:KR2m0001_WYG_145-9b>¶
以下婦人於北壁下南靣以東爲上内外之際障以帷¶
若婦人在别堂舉哀則周親以下婦人在北壁下南靣¶
西上(周親以下舉/哀哭位亦然)三日成服及廬堊室苫凷薦席變除¶
之節皆如在家之禮唯不設奠祭(以其精神/不在於此)若除䘮而¶
後歸則之墓諸子以下素服待於墓東西向婦人待於¶
墓西東向俱北上奔䘮者素服至於𡑞南北面哭盡哀¶
再拜又哭盡哀再拜於家不哭¶
　　　奔䘮¶
<pb:KR2m0001_WYG_145-10a>¶
奔䘮之禮如聞親䘮以哭答使者盡哀問故又哭盡哀¶
服布深衣素冠遂行日行百里不以夜行唯父母之䘮¶
見星而行見星而舎若未得奔則成服而後行過州至¶
境則哭盡哀而止哭避市朝望其州境哭(此父母/之䘮)至於¶
家内外哭待於堂上奔䘮者入門而左升自西階殯東¶
西面憑殯哭盡哀少退再拜退於序東被髪復殯東西¶
面坐哭又盡哀尊卑撫哭如常訖内外各還次奔䘮者¶
乃還以厥明坐於殯東如初未成服者三日成服(若至/在小)¶
<pb:KR2m0001_WYG_145-10b>¶
(斂前與主人俱成服若小/斂以後至者自用日數)凡奔䘮齊縗望鄉而哭大功¶
望門而哭小功至門而哭緦麻即位而哭齊縗以下奔¶
䘮者升殯東西哭主人以下哭待於堂上如常奔䘮者¶
哭盡哀再拜又哭盡哀尊卑撫哭亦如之訖内外各還¶
次三日成服者賔弔者拜賔如常奔䘮者非主人則主¶
人爲之拜賔婦人奔䘮入自闈門(側門/曰闈)升自西階側殯¶
西東面妻妾女子子則憑殯哭盡哀少退再拜退於西¶
房若西室妻妾女子子被髪(出嫁女/改髽)復位坐哭又盡哀¶
<pb:KR2m0001_WYG_145-11a>¶
尊卑撫哭如常内外俱還次奔喪者乃還次周喪以下¶
婦人奔喪者升哭拜又盡哀尊卑撫哭及還次皆如之¶
奔䘮者不及殯先之墓北面近隧哭主人以下哭待於¶
墓左西面主婦以下哭待於墓右東面皆北上(主人以/下内外)¶
(初至墓先拜而後哭於/相者禮畢則再拜辭)奔䘮者盡哀再拜又於隧東被¶
髪復位坐哭盡哀相者告禮畢奔䘮者又再拜遂冠而¶
歸入門而左升自西階靈東西面憑靈哭主人以下升¶
於堂上如常奔䘮者哭盡哀再拜若經宿主人以下哭¶
<pb:KR2m0001_WYG_145-11b>¶
盡哀皆再拜哭降堂相者告就次主人以下各就次三¶
日成服齊縗周以下不及殯先之墓西面哭盡哀再拜¶
又哭盡哀相者告禮畢奔䘮者再拜遂冠而歸哭就次¶
如上儀奔䘮者若妻妾女子子皆被髪於隧西哭盡哀¶
髽如常餘如男子齊縗周以下婦人奔䘮哭於隧西餘¶
如丈夫之禮¶
　　　三殤¶
三殤之䘮始死浴襲及大小斂與成人同其長殤有棺¶
<pb:KR2m0001_WYG_145-12a>¶
及大棺中殤下殤有棺靈筵祭奠進食𦵏送哭泣之位¶
與成人同其苞牲及明器長殤三分減一中殤三分減¶
二唯不復魂無唅事辦而葬不立神主既虞而除靈座¶
其虞祝辭云維年月朔日父云告子某若兄云告弟某¶
若弟云弟某昭告某兄日月易往奄及反虞悲念相續¶
心焉如燬(兄云悲傷猥至情何可處/弟曰悲痛無已至情如割)今以(弟祭兄則/云謹以)潔¶
牲嘉薦普淖明齊溲酒薦虞事於子某弟某兄某魂其¶
饗之(弟祭兄/云尚饗)嫡殤者時享皆祔食於祖無别祝文亦不¶
<pb:KR2m0001_WYG_145-12b>¶
拜(設祔食之座於祖座之左西靣一獻而已不祝/不拜者以其從食其祖祝辭末云孫其祔食)庻子¶
不祔食庻子之嫡祔如嫡殤禮凡無服四歳以上畧與¶
下殤同又無靈筵唯大斂小斂奠而已三歳以下斂以¶
瓦棺𦵏於園又不奠¶
　　　初喪聚主¶
凡遭䘮廟有主者則取羣廟之主藏於祖廟卒哭而後¶
主各歸其廟(藏於祖廟象/有凶事聚也)¶
　　　飲食節¶
<pb:KR2m0001_WYG_145-13a>¶
父母之䘮食粥朝一溢米暮一溢米(二十兩曰溢一溢/爲米升二十四分)¶
(升之/一也)不能食粥則以爲飯菜羮婦人皆以爲飯諸縗絰¶
之䘮蔬食飲水不食菜果三月既𦵏食肉不飲酒九月¶
之䘮猶周之䘮¶
　　　哭節¶
凡哭斬縗若徃而不反齊縗若徃而反大功三曲而偯¶
小功緦麻哀容可¶
　　　居常節¶
<pb:KR2m0001_WYG_145-13b>¶
父母之䘮居倚廬寝苫枕凷寝不脱絰帯頭有瘡則沐¶
身有瘍則浴有疾則飲酒食肉疾止復初不勝䘮乃比¶
於不慈不孝毁瘠不形視聽不衰(爲其廢事/形衰骨見)升降不由¶
阼階出入不當門隧(常若親存/隧道也)五十不致毁六十不毁¶
七十唯縗麻在身飲酒食肉處於内(所以飬衰老人/年五十始衰)䘮¶
食雖惡必充虚虚而廢事非禮飽而志衰亦非禮視不¶
明聽不聰行不正不知哀君子病之斬縗唯而不對齊¶
縗對而不言大功言而不議小功緦麻議而不及樂故¶
<pb:KR2m0001_WYG_145-14a>¶
䘮事不言樂(非其/時也)父母之䘮不避泣涕而見人(言重䘮/不行求)¶
(見人人來見已可以見之/不避涕泣言至哀無飾也)非䘮事不言言而不語對而¶
不問(言者言已事/爲人説爲語)言而事行者杖而起身自執事而後¶
行者面垢而已(杖而起謂有官爵者/面垢而已謂庻人)凡廬堊室之内不¶
與人坐在堊室之内非時見於母則不入門居䘮未葬¶
讀䘮禮既葬讀祭禮兄弟各䖏異方而父母䘮各依聞¶
䘮日月而除之三年之䘮凡見人皆不去絰父母之䘮¶
賔客已弔而重來者主人哭而見其去也又哭之其未¶
<pb:KR2m0001_WYG_145-14b>¶
葬必備縗絰而後見居父母之䘮逺行而還者必告父¶
有艱未除則子不衣文綵三年之䘮雖功縗而不弔(功/縗)¶
(謂既練之後服布/如大功謂之功縗)凡三年及周䘮不數閏(禫則/數之)以閏月¶
亡者祥及忌日皆以閏所祔之月爲正庻子不爲長子¶
斬不繼祖與禰也¶
　　　不及期葬¶
速𦵏者速虞三月而後卒哭(謂不及期而𦵏既𦵏即虞/安神也卒哭之祭待哀殺)¶
父母之䘮周而𦵏者則以葬之後月小祥其大祥則依¶
<pb:KR2m0001_WYG_145-15a>¶
再周之禮禫亦如之若再周而後𦵏者則以𦵏之後月¶
練又後月爲大祥祥而即吉無復禫矣其未再周𦵏者¶
則以二十五月練二十六月祥二十七月禫(必練祥禫/者明深衣)¶
(不可頓除之故爲之漸以安孝子/之心禫一月者終二十七月之數)久而不𦵏者皆變服¶
唯主䘮者不除其餘各終月數而除之皆無受服至𦵏¶
乃反其服虞則除之若亡失尸柩則變除如常禮¶
　　　外䘮¶
凡死於外者小斂而反則子素服縗巾帕頭徒跣而從¶
<pb:KR2m0001_WYG_145-15b>¶
大斂而反亦如之凡死於外大斂而反毁門西牆而入¶
　　　諱名¶
卒哭而諱凡父之所諱子亦諱之母之所諱不言於内¶
妻之所諱不言於其側¶
　　　追服¶
小功以下日月過制而聞䘮則不追服(猶爲/舉哀)降而在緦¶
小功者追服之生不及祖父母諸父母兄弟而父追服¶
已則否(謂子生於外者父以他故居異邦而生己巳不/及見此親存時歸見之今其死於䘮服年月已)¶
<pb:KR2m0001_WYG_145-16a>¶
(過乃聞之父爲之服已則否者不責非/時之思於人所不能當其時則服之)¶
　　　䘮冠嫁娶¶
因䘮冠者雖三年之䘮可也既冠於次入哭盡哀乃出¶
(言雖者明齊縗以下皆可因䘮冠也以其冠月因䘮/服則冠矣非其冠月待變除卒哭而冠也次廬也)大¶
功之末可以冠子嫁子父小功之末可以冠子可以嫁¶
子可以娶婦已雖小功既卒哭可以冠娶妻下殤之小¶
功則不可(此皆謂可用吉禮之時也父大功卒哭而可/冠子嫁子小功卒哭而可娶婦已大功卒哭)¶
(可以冠子小功卒哭可以娶妻必皆祭乃行也下殤小/功齊縗之親除而後婚凡冠者其時當冠則因䘮而冠)¶
<pb:KR2m0001_WYG_145-16b>¶
(也/)三年䘮如遺之酒肉則受之必三辭主人縗絰而受¶
之(受之必正服明/不苟於滋味也)如君命則不敢辭受而薦之(薦之於/宗廟貴)¶
(君之/禮)父母之䘮不遺人(居重䘮者志/不在施惠)人遺之雖酒肉受¶
也三年之䘮既𦵏尊者遺之食則食不避粱肉若酒醴¶
則辭也(見於顔色/者則不可)¶
　　　樂禁¶
父有服子不與爲樂母有服聲聞焉不舉樂妻有服不¶
舉樂於其側大功至則辟琴瑟小功至則不絶樂¶
<pb:KR2m0001_WYG_145-17a>¶
　　　主諸䘮¶
凡主兄弟之䘮雖疎必虞(此謂兄弟或在他方/或無𦙍嗣而爲之主)¶
　　　婚遇䘮¶
娶妻有吉日而婿之父母䘮則婿之伯叔父使人致命¶
於女氏曰某之子有父母之䘮不得嗣爲兄弟使某致¶
命女氏受命而不敢嫁婿既免䘮女父母使人請之婿¶
弗取而後嫁之禮也女之父母䘮亦如之親迎在途而¶
婿之父母死則女素服緦總以赴䘮其縗服與成服之¶
<pb:KR2m0001_WYG_145-17b>¶
禮同婿除䘮之後束帶相見不行初婚之禮女在塗而¶
女之父母死則反婿親迎未至而有周大功之䘮則夫¶
改服於外次婦改服於内次即位而哭既虞卒哭婿入¶
束帶相見而已不行初婚之禮娶婦有吉日而婦死婿¶
齊縗而徃弔既𦵏除之夫死亦如之妻服斬衰¶
　　　室次節¶
爲人後者爲其父母居堊室舅姑服嫡婦不爲次昆弟¶
之女適人者不爲次次謂堊室之屬也¶
<pb:KR2m0001_WYG_145-18a>¶
　　　居重問輕¶
諸先遭重䘮後遭輕䘮皆爲制服徃哭則服之反則服¶
其重服其除之也亦服其服而除有殯聞逺兄弟之䘮¶
哭之他室(明所哭者異哭之爲位凡言/兄弟小功緦麻之親皆是)無他室哭於門¶
内之右(近南者謂/之變位也)入奠卒奠出改服即位如始即位之¶
禮(謂後日之哭也朝入奠於其殯既/乃更即位就他室哭如始至之時)¶
　¶
　¶
<pb:KR2m0001_WYG_145-18b>¶
　¶
　¶
　¶
　¶
　¶
　¶
　¶
　通典卷一百四十¶
