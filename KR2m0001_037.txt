# -*- mode: mandoku-view; -*-
#+TITLE: 通典
#+DATE: 2015-08-24 22:48:51.413350
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷三十二
<pb:KR2m0001_WYG_037-1a>¶
欽定四庫全書¶
　通典卷三十二¶
　　唐　京　兆　杜　佑　君　卿　纂¶
　職官十四¶
　　州郡上¶
　　司𨽻校尉¶
司𨽻周官也掌五𨽻之法辨其物而掌其政令(五𨽻謂/罪𨽻四)¶
(翟之𨽻也物謂/衣服兵器之屬)帥其民而捕盜賊○漢武帝征和四年¶
<pb:KR2m0001_WYG_037-1b>¶
初置司𨽻校尉持節從中都官徒千二百人(中都官京/師諸官府)¶
捕巫蠱督大姦猾(督謂察/視之)後罷其兵察三輔三河𢎞農¶
(晉志曰漢武帝初置十三州刺史各一人/又置司𨽻校尉察三輔三河𢎞農七郡)元帝初元四¶
年去節後諸葛豐為司𨽻又加節尋復去之司𨽻去節¶
自豐始也(諸葛豐為司𨽻無所迴避京師語曰間何濶/逢諸葛言間者何久濶不相見以逢諸葛故)¶
(也侍中許章以外屬貴幸賓客犯法與章相連豐欲劾/奏適逢章出豐駐車舉節招章曰下欲收之章馳去豐)¶
(奔車逐之章突入殿得/免因此成帝遂收豐節)成帝元延四年省至綏和二年¶
哀帝復置但為司𨽻(除校/尉字)冠進賢冠屬大司空比司直¶
<pb:KR2m0001_WYG_037-2a>¶
司𨽻掌察皇太子以下行馬内事皆主之專道而行專¶
席而坐初除皆謁兩府(兩府謂丞相御史也惟㳙勲初/為司𨽻不肻謁丞相御史大夫)¶
(後為翟方進奏免又漢書曰鮑宣字子都明經為司𨽻/丞相孔光行園陵官屬行馳道中宣使斂止丞相掾史)¶
(沒入其車馬摧辱宰相事下御史中丞官欲捕從事閉/門不納宣坐閉拒使者大不敬下獄博士弟子王咸舉)¶
(幡太學下曰欲救鮑司𨽻者會此下諸生會者千餘人/朝日遮丞相孔光自言丞相車不得行宣罪減死一等)¶
(列異記曰自宣至子永孫昱俱為司𨽻校尉其為公皆/復乘驄馬京師歌之曰鮑氏驄三入司𨽻再入公馬雖)¶
(瘦行歩工又王駿為司𨽻校尉奏免丞/相匡衡又葢寬饒為司𨽻亦無所迴避)○後漢復為司¶
𨽻校尉所部河南尹河内右扶風左馮翊京兆尹河東¶
<pb:KR2m0001_WYG_037-2b>¶
𢎞農凡七郡治河南洛陽(北齊書曰後漢凡皇族不得/典三河葢忌其親而惜形迹)¶
(之/地)無所不糾唯不察三公(後漢江馮上言宜令司𨽻校/尉督察三公陳元議以為不)¶
(宜使有司省/察公輔乃止)廷議處九卿上朝賀處公卿下(鮑永為司/𨽻鮑恢為)¶
(都官從事並不避强禦詔策曰貴戚且當斂手以避二/鮑鮑永子昱復為司𨽻初拜使封胡降檄光武遣問昱)¶
(曰有所怪否對曰臣聞故事通官文書不著姓又當司/徒露布怪使司𨽻下書而著姓也上曰吾欲令天下知)¶
(忠臣之子復為司𨽻又中常侍王甫曹節等用事尚書/令陽球常唾手拊髀曰當令陽球作司𨽻此輩敢爾後)¶
(乃拜司𨽻球列車騎導從當入司𨽻府雒陽捕賊掾皆/故墨綬公府掾孝廉也邀見道側球怒曰雒陽都邑吏)¶
(當得熊虎敢搏噬者乃用鼷鼠當校尉車耶不足汙鞭/杖且舉撲之於是威風振烈明日詣闕謝恩遂表劾王)¶
<pb:KR2m0001_WYG_037-3a>¶
(甫自臨拷父子皆死於杖下乃磔甫屍署曰賊臣王甫/於是權門股慄皆雀目鼠歩曹節見甫屍乃收淚入言)¶
(球罪帝徙為衞尉球叩頭曰願假臣一月必令豺狼鴟/鴞悉伏其辜又李膺字元禮拜司𨽻校尉張讓弟朔為)¶
(野王令貪殘無道畏膺而逃藏讓舍柱中膺率將吏破/柱取朔付獄殺之讓訴寃於帝帝召讓膺膺曰昔仲尼)¶
(為魯司寇七日而誅少正卯今臣到官已積旬懼以淹/流為諐不意獲速疾之罪乞留五日克殄元惡帝謂讓)¶
(曰汝弟之罪也自是宦官屏氣休沐不敢/復出帝問其故並叩頭泣曰畏李司𨽻)凡司𨽻屬官¶
有從事史十二人其都官從事史至為雄劇主察百官¶
之犯法者(胡騰字子升辟荆州部南陽從事遇桓帝南/巡至南陽千騎萬乘呼召求索不可堪騰奏)¶
(曰天子無外乘輿所在即為京師請荆州刺史比司𨽻/臣比都官從事南陽守比河南尹宛令比雒陽令許之)¶
<pb:KR2m0001_WYG_037-3b>¶
(於是大將軍亡馬西曹掾召騰騰乃作都官從事/鵠頭召掾掾乃覺膝行辭謝由是不敢輒有呼召)○魏¶
晉司𨽻與二漢同(劉聰僭號置/左右司𨽻)司𨽻於端門外坐在諸¶
卿上絶席其入殿按本品秩在諸卿下不絶席(魏鍾會/為司𨽻)¶
(雖在外司時政損益當世與奪無不畢綜晉諸公賛云/劉毅字仲雄為司𨽻奏太尉何曽尚書劉實父子及羊)¶
(琇張佗等所犯狼籍司郡守令事相連及觀風/投印綬者甚衆皆以為毅能繼諸葛豐葢寬饒)初以司¶
𨽻官屬制置如州儀而俗稱之司州(見太/康記)及魏晉乃以¶
京輔所部定名置司州以司𨽻校尉統之及東晉渡江¶
罷司𨽻校尉官變其職為揚州刺史○後魏北齊為司¶
<pb:KR2m0001_WYG_037-4a>¶
州牧○後周有司𨽻下大夫掌五𨽻及徒者捕盜賊囚¶
執之事屬大司寇○隋初有雍州牧後煬帝置司𨽻臺¶
有大夫一人掌諸巡察薛道衡為司𨽻大夫别駕二人¶
分察畿内一人按東都一人按京師後又罷司𨽻臺(裴/蘊)¶
(為御史大夫欲重已權令虞世/基奏罷司𨽻刺史以下官屬)而留司𨽻從事之名不¶
為常員臨時選京官清明者權攝以行○大唐無司𨽻¶
校尉而有京畿採訪使亦其職也¶
　　州牧刺史¶
<pb:KR2m0001_WYG_037-4b>¶
黄帝立四監以治萬國唐有九州舜置十二州州有牧¶
○夏為九州牧○殷周八命曰牧○秦置監察御史○¶
漢興省之至惠帝三年又遣御史監三輔郡察詞訟所¶
察之事凡九條監者二歳更之常以十月奏事十二月¶
還監其後諸州復置監察御史文帝十三年以御史不¶
奉法下失其職乃遣丞相史出刺并督監察御史武帝¶
元封元年御史止不復監至五年乃置部刺史掌奉詔¶
六條察州凡十二州焉(漢制刺史以六條問事非條所/問即不省一條强宗豪右田宅)¶
<pb:KR2m0001_WYG_037-5a>¶
(踰制以强凌弱以衆暴寡二條二千石不奉詔書遵承/典制背公向私旁詔守利侵漁百姓聚斂為姦三條二)¶
(千石不䘏疑獄風厲殺人怒則任刑喜則任賞煩擾刻/暴剥截黎元為百姓所疾山崩石裂妖祥訛言四條二)¶
(千石選署不平茍阿所愛蔽賢寵頑五條二千石子弟/恃怙榮勢請託所監六條二千石違公下比阿附豪强)¶
(通行貨賂/割損正令)居部九歳舉為守相成帝綏和元年以為刺¶
史位下大夫而臨二千石輕重不相凖乃更為州牧秩¶
真二千石位次九卿九卿缺以髙第補(是時何武與翟/方進奏曰古選)¶
(諸侯賢者以為州伯今部刺史居牧伯之位選第大吏/所薦位髙至九卿所惡立退任重職大春秋之義用貴)¶
(理賤不以卑臨尊刺史位下大夫而臨二千石輕/重不相凖請罷刺史更置州牧以應古制奏可)哀帝¶
<pb:KR2m0001_WYG_037-5b>¶
建平二年復為刺史(時朱博又奏曰漢家立置郡縣部/刺史奉使典州督察郡國吏人安)¶
(寧故事居部九歳舉為守相其有異材功效著者輙登/擢秩卑賞厚咸勸功樂進今増秩為牧以髙第補九卿)¶
(其中材則苟自守而已恐功效陵夷姦/宄不禁臣請罷牧置刺史如故奏可)元夀二年復為¶
牧(何武字君公為揚州刺史舉奏二千石吏必先露章/服罪者為虧除免之而已不復極法九江太守戴聖)¶
(治行多不法前刺史以其大儒多優容之武使從事廉/得其罪聖懼自免後毁武於朝武聞之終不揚其惡黄)¶
(霸為揚州刺史治有績漢宣詔賜車特髙一/尺别駕主簿緹紬屏泥於軾前以彰有徳)○後漢光¶
武建武十八年復為刺史外十二州各一人其一州屬¶
司𨽻校尉漢刺史乘𫝊周行郡國無適所治中興所治¶
<pb:KR2m0001_WYG_037-6a>¶
有定處舊常以八月巡行所部(常以秋分行部郡國/各遣二吏迎之界上)録¶
囚徒考殿最(不稱職者為殿/其有能者為最)初歳盡詣京都奏事中興¶
但因計吏不復自詣京師(建武十一年初斷/州牧自還奏事)雖父母之¶
喪不得去職(元嘉元年初聼刺史二千石/行三年服延熹二年復斷之)或謂州府為¶
外臺(謝夷吾為荆州刺史第五倫薦之曰尋功/簡能為外臺之表聼察聲實為九伯之冠)靈帝中¶
平五年改刺史唯置牧是時天下方亂豪傑各欲據有¶
州郡而劉焉劉虞並自九卿出領州牧州牧之任自此¶
重矣舊制州牧奏二千石長吏不任位者事皆先下三¶
<pb:KR2m0001_WYG_037-6b>¶
公三公遣掾史按驗然後黜退光武即位用法明察不¶
復委三府故權歸舉刺之吏(李膺為青州刺史守令畏/威明聞風棄官郭伋字細)¶
(侯再為并州請州中雄俊以為師友朝夕參政分禄以/養之初行部到美稷數百小兒騎竹馬迎送問使君何)¶
(日還伋令别駕計日吿之及還入美稷先期一日伋即/止野亭須期乃往又种暠字景伯為梁州被徵還吏民)¶
(詣闕復留一年遷漢陽太守戎夷男女至界共相辭十/里不得乘車又賈琮字孟堅為交趾刺史時州人反琮)¶
(到乃安巷路歌曰賈父來晚使我先反今見清平吏不/敢飯遷冀州舊典𫝊車驂駕垂赤帷裳琮曰刺史當逺)¶
(視聼反自掩塞乎乃令褰之百城聞風振悚又百里嵩/為刺史州旱傳車所經甘雨必注又郭賀字喬卿為荆)¶
(州百姓歌曰厥徳仁明郭喬卿帝賜三公之服去襜露/冕使百姓見之以彰有徳又周乘為交趾刺史舉奏二)¶
<pb:KR2m0001_WYG_037-7a>¶
(郡穢濁太守屬縣解印綬棄官者四十餘城又/韋康代父為荆州父出止𫝊康入官時人榮之)○魏晉¶
為刺史任重者為使持節都督輕者為持節皆銅印墨¶
綬進賢兩梁冠絳朝服領兵者武冠而晉罷司𨽻校尉¶
置司州江左則揚州刺史(魏賈逵字梁道為荆河州刺/史逵曰州本監郡謂察二千)¶
(石以下其狀皆言嚴能鷹揚有督察之才不言安静寬/仁有愷悌之徳也於是不如法者皆奏免之帝曰逵真)¶
(刺史也布吿天下當以荆河州為法當陽侯杜元凱為/荆州人號為杜父舊水道惟沿漢達江陵千數百里君)¶
(乃開陽口起夏水導洪洞達巴陵徑近千餘里南土美/而謠曰後世無叛由杜翁孰識智名與勇功又吳隱之)¶
(召為廣州州界有貪泉父老云飲此水使廉士變貪隱/之先至水酌而飲之賦詩曰古人云此水一飲重千金)¶
<pb:KR2m0001_WYG_037-7b>¶
(若使夷齊飲/終當不易心)自魏以來庶姓為州而無將軍者謂之單¶
車刺史(庶姓謂/非帝族)凡單車刺史加督進一品都督進二品¶
不論持節假節晉制刺史三年一入奏(甲午詔書曰刺/史銜命國之外)¶
(臺其非所部而在/境者刺史并糾之)○宋與魏同○梁刺史受之明日辭¶
宫廟而行皆持節(梁蔡道恭字懷儉出為使持節右軍/將軍司州刺史後魏圍司州會道恭)¶
(病篤呼其兄弟及諸將曰以死固節無令吾沒有遺恨/令取所持節曰禀命出壇憑此而已既不還朝欲與同)¶
(誓可與棺柩相隨也又何𦙍字子季為建安太守民不/忍欺伏臘放囚還家及期而至又安成康王秀都督雍)¶
(梁南北秦四州諸軍事雍州刺史有疾百姓商賈咸為/請命既薨四州人裂裳為白帽哀哭送迎又夏侯亶字)¶
<pb:KR2m0001_WYG_037-8a>¶
(世龍弟夔字季龍並任荆河州刺史州人歌/曰我之有州任仍夏侯前兄後弟布政優優)○後魏天¶
錫二年又制諸州置三刺史皇室一人異姓二人比古¶
之上中下三士也郡置三太守縣置三令長孝文太和¶
中次職令(具官品篇上黨王天穆世襲并州刺史又李/崇為并州州舊多刼盜崇乃村置一樓樓懸)¶
(一鼓盜發則擊之俄頃之間聲布/百里遂多擒獲諸州鼓樓自崇始)○自後魏北齊則司¶
州曰牧而北齊制州為上中下三等毎等又有上中下¶
之差自上上州至下下州凡九等○後周則雍州曰牧¶
而制刺史初除奉辭之日備列鹵簿凡總管刺史則加¶
<pb:KR2m0001_WYG_037-8b>¶
使持節諸軍事以此為常及蘇綽為六條之制初文帝¶
秉魏政令百官誦習其牧守令長非通六條及計帳者¶
不得居官(六條之制其畧曰其一先治心心不清淨則/思慮妄生見理不明是以治民之要在於清)¶
(心而已其二敦敎化其三盡地利其/四擢賢良其五恤獄訟其六均賦役)靜帝大象元年詔¶
總管刺史及行兵者加持節餘悉罷之○隋雍州置牧¶
餘州並置刺史亦同北齊九等之制總管刺史加使持¶
節至開皇三年罷郡以州統縣自是刺史之名存而職¶
廢(後雖有刺史皆太守之互名理一郡而已非舊刺史/之職按魏置使持節寵奉使官之任隋氏廢郡而以)¶
<pb:KR2m0001_WYG_037-9a>¶
(刺史牧人既非使官則合罷持節之稱其時制置不以/名實相副為意仍舊存之後改為太守亦復不省所以)¶
(使持節之名及於邊逺/小郡乃不徵典故之失)刺史縣令三年一遷諸有兵處¶
則刺史帶軍事以統之(煬帝乃别置都尉/領兵兵不屬郡)十四年改九¶
等州縣為上中下凡三等(劉仁恩為毛州刺史治績號/天下第一擢拜刑部尚書)¶
煬帝大業初復罷州置郡為司𨽻臺大夫一人巡察畿¶
内(又有司𨽻刺史/房彦謙嘗為之)其刺史十四人巡察畿外諸郡亦有¶
六條之制(與漢六/條不同)從事四十人副刺史巡察毎年二月¶
乘軺巡郡縣十月入奏○大唐武徳元年罷郡置州改¶
<pb:KR2m0001_WYG_037-9b>¶
太守為刺史而雍州置牧至神龍二年二月分天下為¶
十道置巡察使二十人(一道/二人)以左右臺及内外官五品¶
以下堅明清勁者為之兼按郡縣再期而代至景雲二¶
年改置按察使道各一人開元十年省十七年復置二¶
十二年改置採訪處置使(其有戍旅之地即置節度使/仍各置印天寶九年三月勅)¶
(本置採訪使令舉大綱若大小必由是一人兼理數郡/自今以後採訪使但訪察善惡舉其大綱自餘郡務所)¶
(有奏請並委郡/守不須干及)理於所部之大郡(至徳之後改採訪使/為觀察觀察皆并領)¶
(都團練使其僚屬隨事増置分天下為四十餘道大者/十餘州小者二三州各因其山川區域為制諸道増減)¶
<pb:KR2m0001_WYG_037-10a>¶
(不恒使名沿革不一舉其/職例則皆古之刺史云)¶
　　總論州佐(别駕從治中典主簿佐功曹書佐事部/郡國  事    郡書    祭酒從)¶
　　　(中正/)¶
州之佐吏漢有别駕治中主簿功曹書佐簿曹(簿曹從/事史主)¶
(錢穀/簿書)兵曹(兵曹從事史有軍事/則置之以主兵馬)部郡國從事史典郡書¶
佐等官(又有孝經師主監試經月令師/主時節祠祀律令師主平法律)皆州自辟除通¶
為百石(又後漢書或/云秩六百石)職與司𨽻官屬同唯無都官從事¶
漢魏之際復増祭酒文學從事員晉又有武猛從事員¶
<pb:KR2m0001_WYG_037-10b>¶
(其州邊逺有山險寇賊/者置弓馬從事五十人)歴代職員互相因襲雖小有更¶
易而大抵不異○自魏晉以後刺史多帶將軍開府則¶
州與府各置僚屬州官理民(别駕治中/以下是)府官理戎(長史/司馬)¶
(等官/是)○後魏舊以州牧親人班九條之制使前政選吏¶
以待後人獻文帝革制刺史守宰到官之日仰自舉擇¶
以為選官若簡任失所以罔上論自孝明孝昌以後四¶
方多難刺史太守皆為當部都督雖無兵事皆立僚佐¶
頗為煩擾髙隆之乃表請自非邊要見有兵馬者悉皆¶
<pb:KR2m0001_WYG_037-11a>¶
斷之○北齊上上州刺史屬官佐吏合三百九十三人¶
以下州遞減十人其州郡佐吏皆州府辟除及後主失¶
政賜諸佞幸賣官分州郡下逮鄉官多降中㫖故有勅¶
用州主簿郡功曹者○後周刺史府官則命於天朝州¶
吏并牧守自置至隋以州為郡無復軍府則州府之吏¶
變為郡官矣○大唐無州府之名而有採訪使及節度¶
使(節度使説/在都督篇)採訪使有判官二人(分判尚書六行/事及州縣簿書)支使¶
二人(分使出入職如/節度使之隨卓)推官一人(推鞫/獄訟)皆使自辟召然後¶
<pb:KR2m0001_WYG_037-11b>¶
上聞其未奉報者稱攝(其節度防禦等使寮/佐辟奏之例亦如之)今舉州之¶
舊職以列於左(舊職謂隋/以前官職)¶
别駕從事史一人從刺史行部别乘𫝊車故謂之别駕¶
漢制也歴代皆有(後漢周景為荆河州辟陳蕃為别駕/蕃不就景題别駕輿曰陳仲舉座不)¶
(復更辟蕃惶恐起視職袁紹領冀州以審配為别駕委/以腹心并總幕府紹又以田豐為别駕豐勸迎天子紹)¶
(不納及敗曰吾慙田别駕晉王祥為徐州别駕以股肱/之忠糾合義衆州境獲寧人歌曰海沂之康實賴王祥)¶
(邦國不空别駕之功烈士𫝊曰孔恂字巨卿為别駕車/舊有屏星如刺史車刺史因怒欲去别駕車屏星恂曰)¶
(徹去屏星毁國舊儀别駕可去屏星不可省乃止管寧/集辟文云州民管誕燕雀之賤棲朝桐之華别駕者明)¶
<pb:KR2m0001_WYG_037-12a>¶
(君之羽翼宜得英儒王丞相集有教曰顧和理識清敏/劭今端古宜得其才以為别駕庾亮集答郭豫書云别)¶
(駕舊與刺史别乘同流宣王化於萬里其任居刺史之/半梁時别駕官品揚州視黄門郎南徐州視散騎常侍)¶
隋及大唐並為郡官(説在郡/佐後)○治中從事史一人居中¶
治事主衆曹文書漢制也歴代皆有(蜀龎統以從事守/耒陽令不治免官)¶
(魯肅遺先主書曰龎士元非百里之才使處治中别駕/之任始當展其驥足耳乃以為治中晉郗鑒為治中又)¶
(車𦙍為桓溫治中有會不同溫輙云無車公不樂梁眭/襄字師卿為揚州治中襄父終於此官乃固辭武帝許)¶
(聼與府司馬/換廨居之)隋為郡官大唐改為司馬(説在郡/佐後)○主簿¶
一人錄門下衆事省署文書漢制也歴代至隋皆有(晉/習)¶
<pb:KR2m0001_WYG_037-12b>¶
(鑿齒字彦威為桓溫荆州主簿親遇深密時/語曰徒三十年看儒書不如一詣習主簿)○功曹書¶
佐一人主選用漢制也其司𨽻功曹從事史兼録衆事¶
(應劭漢百官表曰司𨽻功/曹從事即州治中從事也)晉以來改功曹為西曹書佐¶
宋有别駕西曹主吏及選舉即漢之功曹書佐也○部¶
郡國從事史毎郡國各一人漢制也主督促文書舉非¶
法(後漢橋𤣥字公祖為梁縣功曹荆河州刺史周景行/部到梁國元謁景因伏地言陳相羊昌罪惡乞為部)¶
(郡從事窮理其罪景壯𤣥意即署遣之𤣥到具考贓罪/梁冀馳檄救之景承㫖召𤣥還檄至不發按之益急昌)¶
(坐檻車徵𤣥由是著名又朱震字伯厚為州從事奏濟/隂太守單匡贓罪三府諺曰車如雞棲馬如狗疾惡如)¶
<pb:KR2m0001_WYG_037-13a>¶
(風朱/伯厚)○典郡書佐每郡國各一人漢制也各主一郡文¶
書以郡吏補嵗滿一更○祭酒從事史漢魏以來置宋¶
世分掌諸曹兵賊倉户水鎧之事自江左揚州無祭酒¶
而以主簿治事○中正陳勝為楚王以朱房為中正而¶
不言職事兩漢無聞魏司空陳羣以天臺選用不盡人¶
才擇州之才優有昭鑒者除為中正自拔人才銓定九¶
品州郡皆置呉有大公平亦其任也(呉習溫為荆州大/公平大公平即州)¶
(都也後潘祕為尚書僕射代/溫為公平甚得州里之稱)晉宣帝加置大中正故有¶
<pb:KR2m0001_WYG_037-13b>¶
大小中正其用人甚重(晉劉毅字仲雄年七十已吿老/後舉為青州大中正尚書以毅)¶
(懸車致仕不宜勞以碎務孫尹表曰司徒魏舒司𨽻嚴/詢與毅年齒相近管四十萬户州兼董司百寮總攝機)¶
(要舒所統殷廣兼執九品銓十六州議者不以為劇昔/鄭武公年過八十入為司徒毅志氣聰明一州品第不)¶
(足勞其思慮毅遂為州都銓正人流清濁區别其所彈/貶自親貴始又干寶稱晉宣帝除九品置大中正晉令)¶
(曰大小中正為内官者聼月三會議上東門外設幔陳/席又劉&KR1063;上表刺史初臨州大中正選州里才業髙者)¶
(兼主簿從事迎刺史若吏部選用猶下中正問人事所/在父祖位狀又晉起居注曰僕射諸葛恢啟稱州都大)¶
(中正為吏部尚書侍郎司徒左長史掾屬皆為中正臣/今領吏部請解大中正以為都中正職局司理不宜兼)¶
(也/)齊梁亦重焉(梁沈約遷侍中光禄大夫領太子/詹事揚州大中正開尚書八條事)後魏¶
<pb:KR2m0001_WYG_037-14a>¶
有之(孝文云中正之任必須得才業兼/資者太武帝時崔浩為冀州中正)北齊郡縣皆有¶
其本州中正以京官為之(乾明中邢劭為中書監同郡/許惇與劭競本州中正遂慿)¶
(附宋欽道出/劭為刺史)隋有州都其任亦重(晉王廣為雍州牧司/空揚雄太僕髙熲並)¶
(為州/都)大唐無¶
　　都督(總管節度團練都統等使附○後漢/晉  宋  後魏  後周  隋  大唐)　(魏/)¶
後漢光武建武初征伐四方始權置督軍御史事竟罷¶
建安中魏武為相始遣大將軍督之而袁紹分沮授所¶
統諸軍為三都督(紹以沮授郭圖淳/于瓊各典一軍)魏武征孫權還又¶
<pb:KR2m0001_WYG_037-14b>¶
使夏侯惇督二十六軍○魏文帝黄初三年始置都督¶
諸州軍事或領刺史又上軍大將軍曹真都督中外諸¶
軍假黄鉞則總統外内諸軍矣明帝太和四年司馬宣¶
王征蜀加號大都督髙貴鄉公正元二年司馬文王都¶
督中外諸軍尋加大都督○晉受魏禪則都督諸軍為¶
上監諸軍次之督諸軍為下使持節為上持節次之假¶
節為下使持節得殺二千石以下持節殺無官位人若¶
軍事得與使持節同假節唯軍事得殺犯軍令者及伐¶
<pb:KR2m0001_WYG_037-15a>¶
呉之役以賈充為使持節假黄鉞大都督總統六師(兼/給)¶
(羽葆鼓吹緹幢兵萬人騎二千置左右長史司馬從事/中郎増參軍騎司馬各十人帳下司馬二十人大車官)¶
(騎各三/十人)太康中都督知軍事刺史理人各用人焉惠帝¶
末乃并任非要州則單為刺史(庾翼都督征討諸軍事/鎮襄陽綏懷招納立客)¶
(館置典/賓參軍)江左以來都督中外尤重唯王導等權重者乃¶
居之○宋氏人臣則無居者唯江夏王義恭得假黄鉞¶
假黄鉞則專戮節將非人臣常器又有都督諸州諸軍¶
事者則為常職舊曰監某州諸軍事文帝即位改監為¶
<pb:KR2m0001_WYG_037-15b>¶
都督○後魏有都督中外諸軍事永安以後近逺多事¶
置京畿大都督總攝軍人立府置佐○後周改都督諸¶
軍事為總管則總管為都督之任矣又有大都督帥都¶
督都督至隋三都督並以為散官煬帝改大都督為校¶
尉帥都督為旅帥都督為隊正(大唐武徳七年改上大/都督為驍騎尉大都督)¶
(為飛騎尉帥都督為雲/騎尉都督為武騎尉)按此則都督之名微矣○隋文¶
帝以并益荆揚四州置大總管(并益揚三州以親王臨/統唯荆州以韋世康為)¶
(之時論/以為美)其餘總管府置於諸州列為上中下三等加使¶
<pb:KR2m0001_WYG_037-16a>¶
持節煬帝悉罷之○大唐諸州復有總管亦加號使持¶
節(刺史加/號持節)武徳元年諸州總管亦加號使持節五年以¶
洺荆并幽交五州為大總管府七年改大總管府為大¶
都督府總管府為都督府(舊洺州已置都督府武/徳四年廢府置大行臺)復有¶
行軍大總管者葢有征伐則置於所征之道以督軍事¶
自武徳以來亦有元帥之號太宗為秦王加西討元帥¶
中宗為周王為洮河道元帥睿宗為相王為并州道行¶
軍元帥(安禄山反後天寳十五載哥舒翰為諸道兵馬/元帥其後李光弼郭子儀復為副元帥李峘李)¶
<pb:KR2m0001_WYG_037-16b>¶
(若幽李勉又為兵馬/都統葢從其宜也)太極初以并益荆揚為四大都督¶
府開元十七年加潞州為五焉其餘都督定為上中下¶
等(上都督府五中都督府/十三下都督府十六)前後制置改易不恒難可備¶
叙凡大都督府置大都督一人(掌所管都督諸州城隍/兵馬甲仗食糧鎮戍等)¶
親王為之多遥領其任亦多為贈官長史居府以總其¶
事(各有長史司馬録事功曹以下官屬但員數/多少與諸州府有差其職事不異具郡佐篇)分天下¶
州縣制為諸道每道置使理於所部(即採訪防/禦等使也)其邊方¶
有寇戎之地則加以旌節謂之節度使自景雲二年四¶
<pb:KR2m0001_WYG_037-17a>¶
月始以賀拔延嗣為涼州都督充河西節度使其後諸¶
道因同此號得以軍事專殺行則建節府樹六纛外任¶
之重莫比焉本皆兼度支營田使開元九年十一月勅¶
其河東河北不須别置並令節度使兼充有副使一人¶
(副貳/使)行軍司馬一人(申習法令自漢魏至隋總戎出征/則刺史都督將軍等官置長史司)¶
(馬諸曹參軍為之寮佐按官置司大唐本制大總管乃/前代專征之任其寮佐亦多同之自後改為節度大使)¶
(署副使判官以為寮佐如前代長史以下之任然長史/司馬及諸曹是曰官名副大使副使判官乃為使職有)¶
(所改易合隨府主置大使則有副使以下今若改名使/府不合設官充其寮吏葢因授任者莫詳其源既有副)¶
<pb:KR2m0001_WYG_037-17b>¶
(使又置司馬參雜重設遂為其例况/不標於甲令固須區别著定恒規也)判官二人(分判倉/兵騎胄)¶
(四曹事副使及/行軍司馬通署)掌書記一人(掌表奏書檄齊書曰宋江/夏王義恭取丘巨源為掌)¶
(書/記)參謀無員(或一人或二/人參議謀畫)隨軍四人(分使/出入)開元中凡八¶
節度使(磧西河西隴右朔方河東幽州劍南嶺/南此八節度也後更増加兼改名號)葢古之¶
持節都督江左四中郎將近代行軍總管之任(凡將帥/出行兵)¶
(滿萬人以上則置長史司馬倉兵等曹參軍若萬人以/下員數遞減自至徳以來天下多難諸道皆聚兵増節)¶
(度使為二十餘道其非節度使者謂之防禦使以採訪/使并領之採訪理州縣防禦理軍事初節度與採訪各)¶
(置一人天寳中始一人兼領之代宗為廣平王時充天/下兵馬元帥親總師旅克定禍亂以大臣宿將郭子儀)¶
<pb:KR2m0001_WYG_037-18a>¶
(李光弼等隨其方面以為副謂之副元帥以督諸道事/及皇帝踐阼以雍王為之王升儲宫而元帥闕乾元中)¶
(又置都統使監總管諸道或領三道或領五道皆古方/岳牧伯之任也上元末省都統後又改防禦使為都團)¶
(練守捉使皆主兵事而無旌節寮屬亦減有副使一人/掌貳使事判官二人分判軍事自永泰以來都團練使)¶
(稍有加置/參謀者)若朝覲則置留後擇其人而任之(宋武帝起/義討桓𤣥)¶
(既平京口向建業以孟㫤為長史總攝後事及討司馬/休之伐荆州以中軍將軍劉道鄰監留府事皆留後之)¶
(任也自後無代/無之不復遍舉)¶
　　都護¶
漢宣帝地節二年初置西域都護為加官也或以騎都¶
<pb:KR2m0001_WYG_037-18b>¶
尉諫議大夫使護西域三十六國有副校尉始以鄭吉¶
為之後廢○至後漢永平十七年復置(班超為西域都/護大破焉耆尉)¶
(犂斬其王自是西域降/服納質者五十餘國)○晉宋以後有都䕶之官亦其¶
任也(齊書曰廣州西南有二江川源深逺别置都護專/征討之事陳伯超為西江都護沈顗為南江都護)¶
○大唐永徽中始於邊方置安東安西安南安北四大¶
都護府後又加單于北庭都護府(麟徳元年改雲中/都䕶為單于都䕶)府¶
置都護一人(掌所統諸蕃慰撫征討斥堠安輯蕃/人及諸賞罰叙録勲功總判府事)副都¶
護二人(掌貳都護事其安/北單于則置一人)長史司馬各一人(録事功曹/倉曹户曹)¶
<pb:KR2m0001_WYG_037-19a>¶
(兵曹法曹參軍各一人參軍事三人其安北/單于唯有司馬倉曹兵曹各一人餘並不置)¶
　¶
　¶
　¶
　¶
　¶
　¶
　¶
<pb:KR2m0001_WYG_037-19b>¶
　¶
　¶
　¶
　¶
　¶
　¶
　¶
　通典卷三十二¶
