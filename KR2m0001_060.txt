# -*- mode: mandoku-view; -*-
#+TITLE: 通典
#+DATE: 2015-08-24 22:48:51.918714
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷五十五
<pb:KR2m0001_WYG_060-1a>¶
欽定四庫全書¶
　通典卷五十五¶
　　唐　京　兆　杜　佑　君　卿　纂¶
　禮十五　吉十四¶
　　告禮(商/)　(周/)　(魏/)　(東晉/)　(梁/)　(大唐/)¶
古者天子将廵狩必先告於祖命史告羣廟及社稷圻¶
内名山大川七月而徧親告用牲史告用幣(子思/之語)○商¶
湯将伐桀告天云予小子履(履湯/名)敢用𤣥牡敢昭告于¶
<pb:KR2m0001_WYG_060-1b>¶
皇皇后帝(商尚白未變夏/禮故用𤣥牡也)有罪不敢赦帝臣不蔽簡在¶
帝心(言桀居帝臣之位罪過/不可隠蔽已蕳在天心)朕躬有罪無以萬方萬方¶
有罪罪在朕躬○周制天子将出類乎上帝造乎禰太¶
祝告王用牲幣(鄭𤣥云牲當為制王肅云親告以牲有/奠故也使祝史用幣又云吉則用牲凶)¶
(則用/幣)○魏尚書薛悌奏凉州刺史所上靈命瑞圖當下¶
洛陽留臺使太尉醮告太祖文昭皇后廟博士秦静議¶
曰靈命瑞圖可祀天皇大帝五精之帝於洛陽祀南郊¶
所祭祭訖奉誥冊文脯醢酒告太祖廟藏冊於石函尚¶
<pb:KR2m0001_WYG_060-2a>¶
書奏曰秦静議當遣兼太尉告祠以武皇帝徔五精以¶
上六座餘衆神皆不設牲用如郊祭眀帝詔每祀天輒¶
以地配今不地配耶尚書奏孫欽議周禮祀天南郊無¶
地配之文大魏受禪因漢祀天以地配此謂正月南郊¶
常祀也今告靈瑞不湏以地配王肅議禮有事於王父¶
則以王母配不降於四時常祀而不配也且夫五精之¶
帝非重於地今奉嘉瑞以告而地獨闕於義未通以地¶
配天於義正宜詔曰祀天以地配此既正義今告瑞祭¶
<pb:KR2m0001_WYG_060-2b>¶
於五精之帝則地不得闕也又詔曰告皇天及五精今¶
冊文中都不見五精之帝意何以耶尚書奏冊文侍中¶
韋誕所作文中皇皇后帝即五精之帝昔舜受禪告天¶
云皇皇后帝亦合五精之帝於文少不可分别可更増¶
五精字奏可(秦静上告瑞祝文曰孝孫皇帝諱使太尉/臣某以靈命瑞圖冊告於天郊事畢将納)¶
(冊於石函謹使太常臣某帥有司以脯醢㫖酒/敢昭告於皇祖武皇帝以武宣后卞氏配尚饗)眀帝泰¶
和六年征西大將軍臣懿等言長安典農中郎将張烈¶
書言所部人左先雨後於地得玊印臣今謹遣夏裕送¶
<pb:KR2m0001_WYG_060-3a>¶
詔推原符瑞有感而至宜因祭祀奠於文思皇后神座¶
前以慰神靈之思念散騎常侍髙堂隆議按典瑞天子¶
有事必告宗廟以象生也凡宗廟祖尊而禰親祭祀告¶
事皆先尊而後親往者得瑞璽以告宗廟而奠於親廟¶
此則告於尊奠於親故事眀比文皇帝文思皇后其為¶
慈親一體也告之日質眀守官筵於廟堂之奥設玉几¶
近南設洗於阼階東南酒人設醴酒於堂脯人醢人執¶
籩脯豆醢於洗北西面公位於阼階西南北面太常位¶
<pb:KR2m0001_WYG_060-3b>¶
於阼階北面差出公後百執事叙立於卿後執璽使者¶
立公西北東面諸博士差退唯籩人豆人不拜餘皆拜¶
拜訖解劒納履博士引公祝導盥升自阼階博士立於¶
髙皇廟室戸外西東面祝先入室南面公入戸内西面¶
博士并引卿與徔公籩人醢人百執事皆徔升博士引¶
使者升階如在廷之位卿受脯於戸外入於筵前醢人¶
以醢授卿卿拜興受設於籩北興出俟事於太皇帝室¶
南面祝酌酒奠籩南祝導公博士引使者執邸受瑞璽¶
<pb:KR2m0001_WYG_060-4a>¶
於戸祝西面立於戸外東使者還復位公奠璽於几東¶
興復位祝入公再拜稽首興立漏移一刻公執璽邸授¶
使者戸外遂造太皇帝武皇帝文皇帝皆如髙皇出禮¶
畢之後可使都督黄門兼諸官告瑞於文思皇后寝堂¶
如廟之禮(髙堂隆乂議往者得瑞璽祝文曰於惟往者/坤靈吐燿天球玉璽見於宗廟之宮今則西)¶
(嶽之精申明天意重出瑞璽王國之域實為皇天后土眀/報皇髙曽祖武文之徳徳祚洋溢光潤萬國孝皇帝諱)¶
(謹使上公臣某敢用嘉薦醴酒奉呈瑞璽以告先靈/尚饗其祝詞唯曰眀報聖慈文思皇后之徳為異耳)○¶
東晉元帝為瑯琊王将即極位告廟王導書問賀循云¶
<pb:KR2m0001_WYG_060-4b>¶
或謂宜祭壇拜受天命者或謂直當稱億兆羣臣告四¶
祖之廟而行者若爾當立行廟王今固辭尊號俯順羣¶
情還依魏晉故事然魏晉皆禀命而行不知今進璽當¶
云何循答曰愚謂告四祖之廟而行蜀書劉先主初封¶
漢王時羣臣共奏上勲徳承以即位今雖事不正同然¶
議可方論(導又書曰得刁僕射書曰如此京兆是宣帝/祖章郡是父也至恵帝為七廟至懐帝京兆)¶
(府君應落想足下亦是識刁侯不欲告恵懐二帝不知/於禮云何循答曰古禮及漢氏之初皆帝帝異廟即位)¶
(大事謁於太祖故晉文朝於武宫漢文謁於髙廟也至/光武之後惟有祖宗兩廟而已祖宗兩廟昭穆皆共堂)¶
<pb:KR2m0001_WYG_060-5a>¶
(别室魏晉依之亦唯立一廟則一廟之中茍在未毁恐/有事之日不得偏有不告然人不詳太廟定議不敢必)¶
(據欲依古禮唯告宣帝一廟今意以祖宗非/一但太廟合共事與古異不得以古禮為斷)太常問今¶
封建諸王為告廟不若告廟冊與告諸王同異祝文同¶
不當以竹冊白簡𨽻書篆書也博士孫毓議按尚書洛¶
誥王命作冊逸祝冊唯告周公其後謂成王已冠命立¶
周公後作為冊書逸誥以告伯禽也又周公請命於三¶
王乃納冊於金縢匱中今封建諸王裂土樹藩為冊告¶
廟篆書竹冊執冊以祝訖蔵於廟及封王之日又以冊¶
<pb:KR2m0001_WYG_060-5b>¶
告所封之王冊文不同前以言告廟祝文當竹冊篆書¶
以為告廟冊冊之文即祝詞也舊告封王告改年號故¶
事事訖皆當蔵於廟以皆為冊書四時享祀祝文事訖¶
不蔵故但禮稱祝文尺一白簡𨽻書而已又王珉議云¶
中朝大事告天地先郊後廟徐邈云天子將出類乎上¶
帝造乎禰如此次則宜先告郊也按元帝大興元年詔¶
曰當先告廟出便南郊先人事而後天理自親及尊耶¶
虞先云武王克商先祭後郊賀循議告諡南郊不當用¶
<pb:KR2m0001_WYG_060-6a>¶
牲然先告代祖諡於太廟復有用牲於理不正理不應¶
有牲告郊廟皆不用牲牲惟施於祭及禱耳徐邈又議¶
云按武帝永熈元年告諡南郊用牲自江左以来哀帝¶
興寧中簡文帝咸安中告諡並蒼璧制幣告立太子太¶
孫(邈與范寗書問告定用牲否禮郊牲在滌三月此謂/常祀耳宗廟告牲亦不展芻豢日既逼不容得備又)¶
(禮郊特牲在滌宫而稷牛唯具𫝊曰帝牛不吉則十稷/牛而用之如無復九旬之别也謂今牲至則用當無疑)¶
(否范寗答云禮郊牲必在滌三月公羊𫝊養二卜二卜/者謂本卜養二牲也帝牲不吉則卜稷牲稷牲不吉則)¶
(不郊盖所以敬天神而後人鬼也無本郊不滌牲之禮/牲唯具用非吾所聞也凡告用制幣先儒有眀義也)¶
<pb:KR2m0001_WYG_060-6b>¶
孝武帝太元十六年告移廟奠幣祠部郎傅瑗問徐邈¶
應設奠否邈答曰禮君出境以遷廟主行毎舍奠焉凡¶
事闗宗廟非幣則薦未有不告而行将遷主之晨宜依¶
告以設奠瑗難曰言依告設奠但三薦相去近恐犯春¶
秋再烝之議禮諸侯薨及禘祫則迎羣主歸太祖廟又¶
云主出廟入廟必蹕無将行設奠之文奠重於蹕而文¶
不及無奠眀矣禮又云天子諸侯将出必以幣帛皮圭¶
告於祖禰遂奉以出每舍奠焉而後就舍此謂雖侯王¶
<pb:KR2m0001_WYG_060-7a>¶
之貴必有尊也若徴此文事非其喻邈曰禮諸侯出朝¶
既告祖禰臨行又徧告告不嫌再所引每舍奠者取其¶
踈數随宜若然則奠不為數今之告廟戒出期也至日¶
又告告将出也又曰新故兩廟各有其事左宗人儐曰¶
有司具請升君升祝奉幣&KR0025;祝聲三曰孝嗣侯某敢以¶
嘉幣告於皇考成廟將徙敢告君及祝再拜興祝導君¶
降於阼階下云至於新廟筵於戸牖間祝奠幣於几東¶
薦脯醢君盥酌奠於薦西祝聲三曰敢用嘉薦告於皇¶
<pb:KR2m0001_WYG_060-7b>¶
考又曰孝嗣侯某㓗為眀薦尚饗又大戴遷廟禮文云¶
凡以幣告皆執幣而告告畢乃奠幣於几東小宰升取¶
幣埋兩階間禮天子諸侯将出以幣告廟遂奉幣以出¶
及告設奠乃斂幣而蔵之兩階此則初告之幣待後告¶
而蔵之必湏事訖未訖則未蔵今何不陳於新廟耶去¶
舊之新當即新以蔵幣故先奠几東乃取而蔵之非謂¶
舊廟虚告而新廟兼設也且初告告将移祝曰敢以嘉¶
幣後告告眀享祝曰敢用嘉薦尋此二祝之稱則知幣¶
<pb:KR2m0001_WYG_060-8a>¶
也薦也各施於一廟矣伏系問宣后徙廟或但告東廟¶
亦告太廟(宣后簡文帝所/生母别在東廟)徐邈答此無禮文意謂初崇¶
號以告太廟今自一别廟之遷耳於太廟無事無事而¶
告則近黷矣古大事必告初崇進而告是也今徙廟事¶
之末恐不得復告也康帝立准禮将改元尚書下侍御¶
史太常主者殿中屬應告廟其勒禮官并太史擇吉日¶
撰祝文及諸應所用備辦符到奉行博士徐禪議曰按¶
魯文公之書即位也僖公未葬盖改元之道宜其親告¶
<pb:KR2m0001_WYG_060-8b>¶
不以喪闕昔代祖受終亦在諒闇既正其位於天郊必¶
告成命於父祖事莫大於正位禮莫盛於改元𫝊曰元¶
始也首也善之長也故君道重焉謂應告尚書奏按恵¶
帝起居注改永熈二年為永平元年使持節太尉石鑒¶
造於太廟前朝眀准不應革易如禪議(禪告文曰維建/元元年正月日)¶
(子孝曾孫嗣皇帝諱謹遣使持節兼太尉某官某甲敢/昭告於皇祖髙祖宣皇帝諱以眇身屬膺眀命為兆人)¶
(主惟神器之重夙夜祇勵夫首元正位改物承天先王/之典型建國之大禮今改咸康八年為建元元年享祖)¶
(宗之保佑膺乾坤之休靈敢薦告事一元大武薌合薌/萁嘉薦庶羞清滌清酌眀告於皇祖髙祖宣皇帝穆皇)¶
<pb:KR2m0001_WYG_060-9a>¶
(后張氏尚饗告始祖/廟等十一室同辭也)○梁禮官司馬筠議大事徧告七¶
廟小事止告一室(時議以封禪南北郊祀眀堂廵省四/方御臨戎出征皇太子加元服寇賊)¶
(平蕩築宫立闕纂戎解嚴合十一條則徧告七廟講武/修宗廟眀堂臨軒封拜公王四夷欽化貢萬物諸公王)¶
(以&KR0317;削封及討封王紹襲/合六條則告一室帝徔之)○大唐儀鳯二年二月二十¶
九日太常以仲春告祥瑞於太廟髙宗令禮官徴求故¶
實太常博士賈大隠對曰古者祭以首時薦用仲月近¶
代相承元日奏祥瑞二月然後告於廟盖縁告必有薦¶
便於禮也又檢貞觀以来勅令無文禮司因循不知所¶
<pb:KR2m0001_WYG_060-9b>¶
起上令依舊行焉¶
　　歴代所尚(髙陽/  秦)　(髙辛後唐/漢    漢)　(虞/魏)　(夏/晉)　(商晉周/東)¶
　　　(宋大齊/    唐)　(梁/)　(陳/)　(後魏/)　(北齊/)　(後周/)　(隋/)¶
髙陽氏尚赤(以十一/月為正)薦玉以赤繒○髙辛氏尚黑(以十/三月)¶
(為/正)薦玉以黑繒○陶唐氏尚白(以十二/月為正)薦玉以白繒○¶
有虞氏尚赤(以十一月為正/並出尚書中候)○夏后氏尚黑(以建寅為/正此時物)¶
(生色黒禮三正記云正朔三而改文質再而復又書𫝊/略說云天有三統物有三變故正有二生三死王有三)¶
(王王有一生一死故元命苞云夏以十三月為正息卦/受泰其色尚黒以平眀為𦍤古者易姓而王示不相襲)¶
<pb:KR2m0001_WYG_060-10a>¶
(眀受之/於天也)大事斂用昏(昏時亦黒此大/事謂喪事也)戎事乗驪(戎兵也/馬黒色)¶
(曰/驪)牲用𤣥(𤣥黒/類也)以黑為徽號(崔靈恩云徽謂旌旗斿也/盧植云徽章也號所以書)¶
(之於綏若夏則/書其號為夏也)朝燕服收冠而黑衣宫室之制屋(詩云/夏屋)¶
(渠/渠)十寸為尺(白虎通曰夏法日數十也日無不照/至尺所度無所不極故以十寸為尺)○殷¶
人尚白(以建丑月為正物芽色白元命苞曰殷以十/二月為正息卦受臨其色尚白以鷄鳴為朔)大¶
事斂用日中(日中時/亦白也)戎事乗翰(翰白/色馬)牲用白以白為徽¶
號朝燕服&KR1168;冠而縞衣宫室之制屋(韓詩曰殷商/屋而夏門也)十二¶
寸為尺(白虎通云法十二月/言嵗中無所不成)○周人尚赤(以建子之月/為正物萌色)¶
<pb:KR2m0001_WYG_060-10b>¶
(赤元命苞曰周以十一月為正□/卦受復其色尚赤以夜半為朔)大事斂用日出(日出/時亦)¶
(赤/)戎事乗騵(騵馬腹赤/騵音原)牲用騂(騂赤/類)以赤為徽號朝燕¶
服冕冠而𤣥衣宫室之制屋(𫝊曰周夏/屋而商門)八寸為尺(白虎/通云)¶
(周據地而生地者隂以婦人為法婦人大率奄八寸故/以八寸為尺王者改正𦍤本天有三統謂三㣲之月也)¶
(周以十一月殷以十二月夏以十三月也崔靈恩云若/以書𫝊中候文依三正記推之則三皇五帝之所尚可)¶
(得而知也以周人代殷用天正而尚赤殷人代夏用地/正而尚白夏以人正代舜而尚黑則知虞氏之王當用)¶
(天正而尚赤陶唐氏當用地正而尚白髙辛氏當用人/正而尚黒炎帝當用天正而尚赤少皥氏當用地正而)¶
(尚白黄帝當用人正而尚黒炎帝當用天正而尚赤/共工氏當用地正而尚白太皥當用人正而尚黒也)○¶
<pb:KR2m0001_WYG_060-11a>¶
秦水徳漢書律歴志秦自以水徳故十月為嵗首○漢¶
火徳初亦以十月為嵗首及文帝立公孫臣言漢當土¶
徳應黄龍見丞相張蒼以為漢乃水徳河決金隄其符¶
也年始冬十月以外黒内赤(十月隂氣在外故黒/陽氣尚伏在内故赤)眀年¶
黄龍果見於成紀帝於是令博士諸生申眀土徳改歴¶
及服色事至武帝元封七年用兒寛䒭議改用夏正以¶
建寅月為嵗首劉向以為赤帝斬蛇之符為火徳○後¶
漢並同前漢○魏土徳文帝以建寅月為正服尚黄臈¶
<pb:KR2m0001_WYG_060-11b>¶
以丑牲以白節毛尚赤節幡尚黄郊祀朝㑹四時之服¶
如漢制宗廟所服如周禮眀帝青龍五年三月用博士¶
秦静䒭議改為景初元年以建丑月為正孟夏四月制¶
服色尚黄犠牲用白戎事乗黒首之白馬建大赤之旗¶
朝㑹建大白之旗春秋冬孟仲季月雖與嵗不同至於¶
郊祀迎氣礿祀烝嘗廵狩蒐田分至啟閉班宣時令中¶
氣晚早敬授人事諸若此者皆以正嵗斗建為節按服¶
色尚黄據土形也犧牲旂旗一用殷禮行殷之時故也¶
<pb:KR2m0001_WYG_060-12a>¶
周禮巾車職建大赤以朝大白以即戎此則周以正色¶
之旗以朝以先代之旗即戎魏用殷禮變周之制故建¶
太白以朝大赤即戎也又詔曰今祭皇皇帝天皇皇后¶
地天地郊眀堂宗廟皆宜用白其别祭五郊各随方色¶
祭日月星辰之類用騂社稷山川之屬用𤣥此則尊卑¶
方色隂陽衆義暢矣三年正月帝崩齊王立以眀帝建¶
丑月崩若以其月正朝㑹設樂不合於禮於是改以建¶
寅之月為嵗首(袁准正論曰自非/繼亂不宜改正也)○晉金徳太始二年¶
<pb:KR2m0001_WYG_060-12b>¶
散騎常侍傅𤣥上議帝王受命應歴禪代則不改正𦍤¶
遭變征伐則改之舜正月上日受終於文祖無改正之¶
文唐虞正𦍤皆同眀矣至殷周革命乃改魏受漢禪亦¶
已不改至於服色皆徔其本唯節幡用黄大晉以金徳¶
王天下順五行三統之序矣詔徔之由是正𦍤服色並¶
依前代(孫盛晉陽秋論曰孔子修春秋列三統為後王/法今仍舊非也晉為金行而服色尚赤考之古)¶
(道乖違/甚矣)○東晉並同西晉○宋水徳亦如魏晉故事○¶
齊木徳餘一依前代○梁火徳餘一依前代○陳木徳¶
<pb:KR2m0001_WYG_060-13a>¶
餘一依前代○後魏初為土徳言繼黄帝之後也故數¶
用五服尚黄犧牲用白至孝文太和十四年用祕書丞¶
李彪䒭議承晉後改為水徳祖辰臘申○北齊木徳正¶
𦍤服色皆如後魏○後周承西魏用水徳以文帝誕元¶
氣之祥有黒水之䜟故也建寅月為正服色尚黒○隋¶
火徳以赤雀降祥之故衣服旗幟犧牲尚赤戎服以黄¶
七月帝始服黄○大唐土徳建寅月為嵗首(武太后永/昌元年十)¶
(一月一日依周制以建子之月為正改元為載初元年/改十一月為正月十二月為臈月来年正月為一月十)¶
<pb:KR2m0001_WYG_060-13b>¶
(月建亥為年終載初元年九月九日改元天/授稱周改皇帝為皇嗣二年正月旗幟尚赤)天寳九載¶
制應縁隊仗所用絳色幡䒭並改為赤黄色天下皆然¶
納崔昌議以土徳承漢火行¶
　　享司寒(蔵冰開冰附○周/)　(宋/)　(隋/)　(大唐/)¶
周制凌人掌冰正嵗十有二月令斬冰三其凌(正嵗季/冬火星)¶
(中大寒冰盛之時也凌冰室也/三其凌三倍其冰備消釋也)春始治鑑(鑑如甀大口/以盛冰置食)¶
(物於中以禦温氣春而始治之為二月将/獻羔祭而開冰鑑胡暫反甀音直偽反)祭祀供冰鑑¶
賔客供冰(賔客不以鑑往/嫌使停膳羞)大喪供夷槃冰(夷之言尸也/尸之槃曰夷)¶
<pb:KR2m0001_WYG_060-14a>¶
(槃/)夏頒冰掌事(署氣盛王以冰/頒賜則主為之)秋刷(刷清也鄭衆云刷/除冰室當更内新)¶
(冰/也)月令仲春天子乃獻羔開冰先薦寝廟(謂立春蔵冰/至春分方温)¶
(故獻羔以祭司寒而后開/冰先薦寝廟而後食之)左𫝊魯大夫申豐曰古者日¶
在北陸而蔵冰(陸道也夏十二月日/在虚危冰堅而蔵之)西陸朝覿而出之¶
(夏三月日在昴畢蟄蟲出而/用冰春分之中奎婁在東方)其蔵冰也深山窮谷固隂¶
沍寒用黑牡秬黍以享司寒於是取而蔵之也周(沍閉/也必)¶
(取積隂之冰所以道逹其災使不為災黑牡黒牲也秬/黍黒黍也司寒北方之神故物皆用黒周密也宻蔵之)¶
其出之也桃弧&KR0068;矢以除其災於是以風出而用之(順/春)¶
<pb:KR2m0001_WYG_060-14b>¶
(風而散/用之)朝之祿位賔食喪祭自命夫命婦至於老疾冰¶
皆與焉(老致仕/在家者)其用之也徧(及老/疾也)則&KR0317;無&KR0317;陽(&KR0317;過也/謂冬温)¶
夏無伏隂(謂夏/寒也)春無凄風秋無苦雨雷出不震(凄風寒/也霖雨)¶
(為人害/震霆也)無菑霜雹癘疫不降民不夭扎(癘惡氣也短折/為夭少死為扎)¶
○宋孝武帝大眀六年立凌室藏冰有司奏季冬之月¶
冰壮之時凌室長率山虞及輿𨽻取冰於深山窮谷固¶
隂沍寒之䖏以納於凌隂務令周宻無洩其氣先以黑¶
牡秬黍祭司寒於凌室之北仲春之月春分之日以黑¶
<pb:KR2m0001_WYG_060-15a>¶
羔秬黍祭司寒啟冰室先薦寝廟夏祠用鑑盛冰室一¶
鑑以禦温氣蠅蚋王御殿及太官饍羞並以鑑供冰自¶
春分至立秋不限稱數以周喪事繕制夷槃随冰供給¶
度室在樂遊苑内置長一人吏一人保舉吏二人○隋¶
以季冬蔵冰仲春開冰並因用黑牡秬黍於冰室祭司¶
寒神開冰依以桃弧&KR0068;矢○大唐制先立春三日因用¶
黑牡秬黍祭司寒之神於冰室祭訖鑿冰千段方三尺¶
厚尺五寸而蔵之仲春開冰祭如蔵禮依以桃弧&KR0068;矢¶
<pb:KR2m0001_WYG_060-15b>¶
設於冰室戸内之右禮畢遂留之餘具開元禮¶
　　禜(周/)　(漢/)　(晉/)　(梁/)　(隋/)　(大唐/)¶
周制春官大祝掌六祈其四曰禜鬯人禜門用瓢齎(禜/謂)¶
(營鄼所祭門國門也齎讀為齊取甘瓠割去柢以齊為/罇也魯荘公二十五年秋大水鼔用牲於門左氏以為)¶
(用牲非常也凡/天災有幣無牲)祭法云幽禜祭星也雩禜祭水旱也(幽/禜)¶
(謂星壇也雩禜亦謂水旱壇也春秋左氏𫝊曰日月星/辰之神則雪霜風雨之不時於是乎禜之山川之神則)¶
(水旱癘疫之災/於是乎禜之)○漢制謂禜為請晴服赤幘朱衣○晉¶
武帝咸寧及太康中時雨多則禜祭赤幘朱衣閉諸隂¶
<pb:KR2m0001_WYG_060-16a>¶
朱絲縈社伐朱鼓焉○梁制霖雨祈晴亦如雩禮○隋¶
制霖雨則禜亰城諸門三禜不止則祈山川岳鎮海瀆¶
社稷又不止則祈宗廟神州報以太牢州郡縣苦雨亦¶
各禜其城門不止則祈界内山川及社稷報用羊豕○¶
大唐因之(禜門不止乃祈山川岳鎮海瀆三日不止/祈社稷宗廟並用酒脯國城門用少牢)¶
　　祈禳(夏/)　(商/)　(周/)　(漢/)　(後漢/)　(魏/)　(晉/)　(宋/)¶
夏后氏金行初作葦茭言氣所交也(風俗通曰𫝊曰萑/葦有叢吕氏春秋)¶
(曰始得伊尹祓之於廟薰以萑葦故用葦者欲人之子/孫蕃殖不失其類有如萑葦茭者交易隂陽代興之義)¶
<pb:KR2m0001_WYG_060-16b>¶
(也/)○殷人水徳以螺首慎其閉塞使如螺也○周人木¶
徳以桃為梗(梗更也言/氣相更也)春官大宗伯以疈辜祭四方百¶
物(鄭𤣥云疈牲胸也疈而磔/之謂磔攘疈音普逼反)太祝掌六祈以同鬼神祇¶
一曰類二曰造三曰禬四曰禜五曰攻六曰說(攻說則/以辭責)¶
(之禬未聞焉天神人鬼地祇不和則六癘作/見故以祈禮同之造音七告反禬古外反)國有大故¶
天災彌祀社稷禱祠(大故兵寇天災疫癘/諸祈禱祀之以報)小祝掌小祭¶
祀将事侯禳禱祠之祝號以祈福祥順豐年逆時雨寧¶
風旱彌災兵逺罪疾(侯之言候也候嘉慶祈福祥之屬/禳攘郤凶咎寧風旱之屬順豐年)¶
<pb:KR2m0001_WYG_060-17a>¶
(而順為之祝辭逆迎/也彌讀為弭弭安也)祭法曰禳祈於坎壇祭寒暑也(禳/猶)¶
(却也祈求也寒暑不時則或祈/之或禱之寒於坎暑於壇也)○漢制厲殃祀天地日¶
月星辰四時隂陽之神以師曠配之其壇常祀以禳災¶
兼用三代葦茭桃梗五月五日朱索五色印為門户飾¶
以儺止惡氣○後漢仲夏之月萬物方盛日夏至隂氣¶
&KR0943;作恐物不懋其禮以朱索連葷菜彌牟朴蠱鍾以桃¶
印長六寸方三寸五色書文如法以施門戸○魏祀五¶
郊六宗及厲殃何晏議月令季春磔攘大儺非所以祀¶
<pb:KR2m0001_WYG_060-17b>¶
皇天也夫天道不諂不貳其命若之何攘之國有大故¶
可祈於南郊至於祈禳自宜止於山川百物而已王肅¶
云厲殃漢之淫祠耳日月有常位五帝有常典師曠自¶
是樂祖無事於厲殃厲殃同人非禮器雄黄等非禮飾¶
漢文除祕祝所以稱仁眀也陳留范宣曰舜有拂卵無¶
磔雞及魏眀帝大修禳祭儀雞特禳舋之事磔雞舋起¶
於魏卵本漢制所以輔卯金又宜魏所除也○晉制每¶
嵗朝設葦茭桃梗磔雞於宫及百寺之門以辟惡氣太¶
<pb:KR2m0001_WYG_060-18a>¶
始二年有司奏春分祠厲殃及禳祠詔曰不在祀典除¶
之○宋皆省其禮而郡縣往往猶存¶
　　髙禖(周/唐)　(漢/)　(後漢/)　(魏/)　(晉/)　(北齊/)　(隋/)　(大/)¶
周制月令仲春𤣥鳥至之日以太牢祀於髙禖(髙辛氏/之代𤣥)¶
(鳥遺卵娀狄吞之生契後王以為禖官嘉祥而立其祠/又月令章句曰髙尊也禖祠也吉事先見之象也盖為)¶
(人所以祈子孫之祀𤣥鳥感陽而至其来主於孚乳蕃/滋故重其至日因以用事契母簡狄盖以𤣥鳥至日有)¶
(事髙禖而生契焉故詩云天命𤣥鳥降而生商盧植曰/𤣥鳥至而隂陽中萬物生故於是以三牲請子於髙禖)¶
(之神居眀顯之䖏故謂之髙因其求子故謂之禖以為/古者有媒氏之官因以為神鄭但言后王不知起於何)¶
<pb:KR2m0001_WYG_060-18b>¶
(代/)天子親往后妃帥九嬪御乃禮天子所御帶以弓韣¶
授以弓矢於髙禖之前(天子所御謂今有娠者禮謂酌/飲於髙禖之庭帶以弓韣求男)¶
(之/祥)○漢武帝年二十九乃得太子甚喜始立為髙禖之¶
祠於城南祭以特牲(晉博士束晢云漢武帝晚得太子/始為立髙禖之祠髙禖者人之先)¶
(也故立石為主/祀以太牢也)○後漢因之祀於仲春之月○魏禖壇¶
有石(青龍中造許慎云/山陽人以石為主)○晉以仲春之月髙禖祀於城¶
南祀以特牲恵帝元康六年髙禖壇上石中破博士議¶
禮無髙禖置石之文未知設造所由既已毁破可無改¶
<pb:KR2m0001_WYG_060-19a>¶
造束晢議以為石在壇上盖主道也禮祭器弊則埋而¶
置新今宜埋而更造不宜遂廢後得髙堂隆故事詔更¶
鐫石令如舊置髙禖壇上埋破石入地一丈(按江東太/廟北門内)¶
(道西有石䖏如竹葉小屋覆之宋文帝元嘉中修廟所/得石陸澄以為晉孝武時郊禖石然則江左亦有此禮)¶
(矣或曰百姓祀其/傍或謂之落星也)○北齊置髙禖壇於南郊旁廣輪二¶
十六尺髙九尺四陛三壝每嵗𤣥鳥至之日皇帝親帥¶
六宫祀青帝於壇以太皥配而祀髙禖之神以祈子其¶
儀青帝北方南向配帝東方西向禖神壇下東陛之南¶
<pb:KR2m0001_WYG_060-19b>¶
西向禮用青珪束帛牲共以一太牢皇帝衮冕乗玉輅¶
皇后禕衣乗重翟皇帝初獻降自東陛皇后亞獻降自¶
西陛並詣便座夫人終獻上嬪獻於禖神訖帝及后並¶
詣攅位乃送神皇帝皇后及羣嬪皆拜乃撤就燎禮畢¶
而還○隋亦以𤣥鳥至日祀髙禖於南郊壇牲用一太¶
牢○大唐月令亦以仲春𤣥鳥至之日以太牢祀於髙¶
禖天子親往(月令經文及注/不言有壇廟也)¶
　　祓禊(周/)　(漢/)　(後漢/)　(晉/)　(東晉/)　(齊/)¶
<pb:KR2m0001_WYG_060-20a>¶
周制春官女巫掌嵗時祓除釁浴(嵗時祓除如今三月/上已如水上之類釁)¶
(浴謂以香薰/草藥沐浴之)月令暮春天子始乗舟(蔡邕章句曰陽氣/和暖鮪魚時至將)¶
(取薦宗廟因/乗舟浮川也)○漢髙后八月祓於覇上○後漢三月上¶
已官民皆潔於東流水上曰洗濯祓除去宿垢疢為大¶
潔(潔者言陽氣布暢萬物訖出始/潔之矣禊者潔也言自潔濯也)○晉公卿以下至於¶
庶人皆禊洛水之側○東晉元年又詔罷三月㺯具海¶
西公於鍾山立流杯曲水延百僚○齊以三月三日曲¶
水㑹古禊祭也今相承為百戯之具雕弄巧飾増損無¶
<pb:KR2m0001_WYG_060-20b>¶
常○說曰禊與曲水其義參差晉趙王倫簒位三日㑹¶
天泉池誅張林懐帝亦㑹天泉池賦詩陸機云天泉池¶
南石溝引御溝水池西積石為禊堂跨水流杯飲酒不¶
言曲水韓詩曰鄭國之俗三月上巳之日溱洧水之上¶
招魂續魄秉蘭草祓除不祥(蔡邕曰今三月上巳/祓於水濱盖出此也)凡言¶
祓者祉也以為祈介祉也一說三月三日清眀之節将¶
修事於水側禱祀以祈豐年也後漢杜篤云郭虞三月¶
三日上辰産二女上巳日産一女二日産三女並不育¶
<pb:KR2m0001_WYG_060-21a>¶
俗以為大忌至此月已日諱止家皆於東流水上為祈¶
禳自潔濯謂之禊祠引流行觴遂成曲水梁劉昭曰郭¶
虞之說良為虚誕假有庶人旬内天其三女何足警彼¶
風俗乎杜篤賦乃稱王侯公主暨於富商用事伊洛帷¶
幔𤣥黄本𫝊大将軍梁商亦歌泣於洛禊也馬融梁冀¶
西第云西北戍亥𤣥石承輸蝦蟆吐寫庚辛之域即曲¶
水之象劉楨魯都賦曰素秋二七天漢指隅人胥祓禊¶
國予水嬉此用七月十四日也¶
<pb:KR2m0001_WYG_060-21b>¶
　　諸雜祠(周/)　(秦/)　(漢/)　(東晉/)　(後魏/)¶
周立夀星祠於下杜亳(韋昭曰亳音薄湯所都也瓉曰/濟隂亳縣是也師古曰杜即亰)¶
(兆杜縣也此亳非湯都也徐廣/云京兆杜縣有亳亭斯近之矣)時奉焉又立杜主祠因¶
宣王殺右将軍杜伯不以罪後宣王田於圃田杜伯執¶
弓矢射宣王宣王伏弓而死故周人尊其鬼而嵗時奉¶
祠焉○秦立陳寳祠因文公獲若石於陳倉北阪城祠¶
之(蘇林曰質如石似肝顔師古/曰陳倉之北阪上城中也)其神或嵗不至嵗或數¶
来也常以夜光輝若流星光色赤黄長五丈徔東方来¶
<pb:KR2m0001_WYG_060-22a>¶
集於祠城若雄野雞其聲殷殷云野雞夜鳴(言陳寳若/来而有聲)¶
(則野雞聞之/以應之也)祠以一牢名曰陳寳(臣瓉曰陳倉縣有寳/夫人祠或一嵗二嵗)¶
(與葉君合葉君神来/時天為之殷殷雷鳴)二世時若陳寳節来一祠春夏用¶
騂秋冬用駵徳公立卜居雍(即今扶風/郡雍縣)雍之諸祠自此¶
興用三百牢於鄜(音/孚)畤作伏祠(孟康曰六月伏日也周/時無至此乃有之師古)¶
(曰伏者謂隂氣将起廹於殘陽而未得升故為蔵伏因/名伏日也立秋之後以金代火金畏於火故至庚日必)¶
(伏庚者/金也)磔狗邑四門以禦蠱災始皇東遊海上祠八神¶
求仙人其祀莫知起時(八神一曰天主祠天齊天齊洲/水居臨淄南郊山下下者二曰)¶
<pb:KR2m0001_WYG_060-22b>¶
(地主祠泰山梁父蓋天好隂祠之必於髙山之下畤命/曰畤地貴陽祭之必於澤中圎丘三曰兵主祠蚩尤蚩)¶
(尤在東平陸監鄉齊之西境也四曰隂主祠三山三山/即蓬莱方文瀛洲三神山五曰陽主祠之罘山山在東)¶
(莱六曰月主祠之莱山山在東莱長廣皆在西北並勃/海七曰日主祠盛山山在東莱不夜縣斗入海㝡居齊)¶
(東北隅以迎日出八曰四時主祠瑯琊瑯琊在齊東北/盖嵗之所始也皆各用牢具祠而巫祝所損益珪幣雜)¶
(異焉罘/音浮)○漢髙帝天下已定令祝立蚩尤之祠於長安¶
又置祠祝官女巫其梁巫祀天地天社天水房中堂上¶
之屬晉巫祀五帝東君雲中君巫社巫祠族人炊之屬¶
(師古曰東君日也雲中君謂雲神也巫社巫祠皆古/巫之神也族人炊古主炊母之神也炊謂饎爨也)秦¶
<pb:KR2m0001_WYG_060-23a>¶
巫祠杜主巫保族纍之屬(杜主即周之杜伯也巫保/族纍二神名纍音力追反)荆¶
巫祠堂下巫先司命施糜之屬(堂下在堂之下巫先巫/之㝡前者也司命文昌)¶
(第四星也施糜其先/常施設糜粥者也)九天巫祠九天(師古曰九天者謂/中央鈞天東方蒼)¶
(天東北旻天北方𤣥天西北幽天西方浩天西南朱天/南方炎天東南陽天也其說見淮南子一說云東方昊)¶
(天東南陽天南方赤天西南朱天西方成天/西北幽天北方𤣥天東北變天中央鈞天)皆以嵗時¶
祠宫中武帝即位厚禮置祠神君於内中聞其言不見¶
其人(神君者長陵女子産乳而死見神於妯宛若宛若/祠之其室人多往祠平原君往祠其後子孫以尊)¶
(顯平原君武帝外祖母/也宛若字也妯音軸)又帝師少翁求仙始親祠竈(少/翁)¶
<pb:KR2m0001_WYG_060-23b>¶
(言於帝曰祠竈皆可致物物鬼/也致物而丹砂可化為黄金)又立粤祠雞卜自此用¶
(持雞而卜/如䑕卜也)是時既滅兩粤粤人勇之乃言粤人俗鬼(師/古)¶
(曰勇之粤人名也俗鬼言其土俗尚鬼神之事而其祠/皆用鬼數有效昔東甌王敬鬼夀百六十嵗後世怠慢)¶
(故衰耗乃命粤巫立粤祝祠/安臺無壇亦祠天神祭百鬼)宣帝時南郡獲白虎獻其¶
皮牙爪帝為立祠又方士言隋侯劒寳玉寳璧周康寳¶
鼎立四祠於未央宫又祠封苑火井於鴻門(西河鴻門/有封苑火)¶
(井祠火徔/地中出也)又立嵗星辰星太白熒惑南斗祠於長安城¶
傍又祠三山八神於曲辰(東莱/之縣)蓬山石社石鼓於臨胊¶
<pb:KR2m0001_WYG_060-24a>¶
又有月祠蚩尤勞谷五床山五帝仙人玉女金馬碧雞¶
䒭神遣諫議大夫王裒使持節而求焉○東晉哀帝欲¶
於殿前鴻祀(以鴻鴈来為候因而祭之謂之鴻祀/或曰鴻大也鴻鴈初来必將大祀)侍中¶
劉遵䒭啟稱此唯出大傳不在六籍劉向鄭𤣥雖為其¶
訓自後不同前代以来並無其式○後魏道武帝初有¶
兩彗星見劉后使占者占曰祈之則掃定天下后徔之¶
故立其祀又立嵗神十二嵗一祭以十月用牛一雞三¶
又立土神四嵗二祭常八月十月用羊又立獻眀以上¶
<pb:KR2m0001_WYG_060-24b>¶
天神四十所嵗祭其神尊以馬次以牛小以羊皆女巫¶
行事¶
　　淫祠興廢(秦/)　(漢/)　(魏/)　(晉/)　(東晉/)　(宋/)　(後魏/)¶
秦徳公立卜居雍(即今雍/縣也)子孫飲於河遂都雍祠自此¶
興用三百牢(伏祠已/具前)○漢成帝丞相匡衡䒭奏罷雍鄜¶
上下畤及陳寳祀䒭凡六百八十三所其二百八所應¶
禮及疑無眀文可奉祠如故其餘四百七十五所不應¶
禮或復重請皆罷奏可(本雍舊祠二百三所惟山川諸/星十五所為應禮杜主祠有五)¶
<pb:KR2m0001_WYG_060-25a>¶
(置其一髙帝所立梁晉秦荆䓁巫九天南山莱中之屬/及孝文渭陽孝武薄志太一三一黄帝㝠羊馬行孝宣)¶
(三山并諸山蚩/尤䒭皆罷之也)後帝以無繼嗣故復陳寳䒭祠末年頗¶
好鬼神故多上書言祭祀方術者皆得待詔谷永說曰¶
臣聞眀於天地之性者不可惑以神怪知萬物之情者¶
不可㒺以非類諸背仁義之正道廣崇無福之祀皆姦¶
人惑衆是以聖人絶而不言伏惟陛下拒絶無令姦人¶
有窺朝者帝善之哀帝即位寝疾博徴方士京師諸縣¶
皆有侍祠使者盡復前代諸神祠凡七百餘所一嵗三¶
<pb:KR2m0001_WYG_060-25b>¶
萬七千祠平帝末年崇淫祀自天地六宗以下凡千七¶
百所用三牲鳥獸三千餘種不能備乃以雞當鴈鶩犬¶
當麋鹿○魏武王秉漢政普除淫祀文帝黄初五年詔¶
先王制祀五行名山川澤非此族也不在祀典叔世衰¶
亂崇信巫史至乃宫殿之内户牖之間無不沃酹甚矣¶
自今敢設非禮之祭巫祝之言皆以執左道論著於令¶
眀帝青龍初又詔郡國山川不在祀典勿祀○晉武帝¶
太始元年詔曰昔帝王循岳瀆山川各有定制然以道¶
<pb:KR2m0001_WYG_060-26a>¶
别天下其鬼不傷人故祝史薦而無媿辭而淫祀不作¶
末世妖孽相煽(音/扇)捨正為邪故魏朝疾之宜按禮為制¶
使妖淫之鬼不亂其間○東晉穆帝升平中何瑾請備¶
五岳祠曰唐虞之制天子五年一廵狩柴燎五岳徧於¶
羣神及秦漢都西京涇渭長水雖不在祀典以近咸陽¶
故盡得比大川立祀自水嘉之亂唯灊之天柱在王畿¶
之内選百戸吏卒以奉其職中興之際未有官守廬江¶
郡遣大夫兼假四時禱賽春釋寒而冬請氷自咸和迄¶
<pb:KR2m0001_WYG_060-26b>¶
於今又復隳替計今非典之祠可謂非一考其正名則¶
淫昏之鬼推其縻費則百姓之蠧而山川大神更為簡¶
缺可令禮官作式其諸妖孽可粗依法先去其甚俾邪¶
不瀆正時不行○宋武帝永初二年普禁淫祀由是蒋¶
子文祠以下皆絶孝建初更修蒋侯祠所在山川漸皆¶
循復眀年立九州廟於雞籠山大聚羣臣加蒋侯爵位¶
至相國大都督中外諸軍事加鍾山王蘇侯驃騎大將¶
軍四方諸神咸加爵秩○後魏初自天地社稷以下合¶
<pb:KR2m0001_WYG_060-27a>¶
千七十五所嵗用牲七萬五千五百頭孝文帝詔曰朕¶
承天事神以育羣品而咸秩䖏廣用牲甚衆夫神眀正¶
直享徳與信何必在牲其令有司非天地宗廟社稷之¶
祀皆用酒脯太和十四年詔自先朝以来享祀凡千二¶
百餘䖏今欲減省務徔簡易先常有水火之神四十餘¶
名及城北星神今圎丘之下既祭風伯雨師司中司命¶
䒭眀堂祭五祀皆有此四十神悉罷之初每以正月吉¶
日於庭設幕中置松柏樹設五帝座至孝文詔曰禮云¶
<pb:KR2m0001_WYG_060-27b>¶
自外至者無主不立此既無祖配揆之古典實無所取¶
又探册之祭可悉罷之¶
　¶
　¶
　¶
　¶
　¶
　通典卷五十五¶
