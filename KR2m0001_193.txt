# -*- mode: mandoku-view; -*-
#+TITLE: 通典
#+DATE: 2015-08-24 22:48:55.135573
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百八十八
<pb:KR2m0001_WYG_193-1a>¶
欽定四庫全書¶
　通典卷一百八十八¶
　　唐　京　兆　杜　佑　君　　卿　纂¶
　邊防四¶
　　南蠻下¶
　　嶺南序略(蠻獠附/)¶
五嶺之南漲海之北三代以前是為荒服秦平天下開¶
置南海等三郡秦亂趙佗據有其地傳五代九十三歲¶
<pb:KR2m0001_WYG_193-1b>¶
至漢武建元中伏波将軍路博徳滅之分為儋耳等九¶
郡其珠崖郡在海洲上大率數歲一反元帝初元中納¶
賈捐之議罷之後漢光武建武中交趾女子徴側反略¶
有六十餘城伏波将軍馬援討平之桓靈以後蠻獠又¶
據象郡象林縣遂為林邑國矣其餘郡縣歴代雖有反¶
亂州郡兵旋平定之極南之人雕題交趾其俗男女同¶
川而浴(題額也雕謂刻其肌肉用青湼之/也交趾謂足大趾開闊並立相交)其西有噉人¶
國生首子輙觧而食之謂之宜弟味㫖則以遺其君君¶
<pb:KR2m0001_WYG_193-2a>¶
憙而賞其父娶妻妾美皆讓其兄烏滸人是也(烏滸地/在今南)¶
(海郡之西南安南/府之北朗寧郡營)○交趾之南有越裳國周公居攝六¶
年天下和平越裳以重譯而獻白雉周徳既衰於是稍¶
絶及楚子稱霸朝貢百越秦始皇平天下開嶺外置南¶
海(今南海始興義寧海豐㤙平南陵臨賀髙要感義晉/康臨封開陽髙梁連城新興銅陵懐徳潮陽等郡地)¶
(皆/是)桂林(今始安平樂䝉山開江蒼梧潯江臨江鬱林平/琴安城賀水常林象郡龍城融水朗寜懐澤寧)¶
(仁寧浦横山修徳龍/池永定等郡地皆是)象郡(今招義南潛普寧陵水南昌/定川寧越安南武峩龍池忻)¶
(城九真福禄文陽日南承化玉山合/浦安樂海康温水湯泉等郡皆是)至胡亥時南海尉¶
<pb:KR2m0001_WYG_193-2b>¶
任&KR0349;病且死召南海龍川令真定人趙佗語曰(漢真定/今常山)¶
(郡漢龍川/今海豐郡)中國擾亂未知所安番禺(今南/海郡)負山嶮阻南¶
北東西數千里可以為國郡中長吏無足與言故召公¶
告之即被佗書行南海尉事(被加/也)&KR0349;死佗即絶秦所開¶
新道聚兵自守秦已滅佗即擊并桂林象郡自立為南¶
越武王漢已定天下為中國勞苦故釋佗不誅遣陸賈¶
立佗為南越王髙后時佗乃自稱為南越武帝發兵攻¶
長沙邊邑敗數縣而去(今長沙衡/陽等郡)以兵威財物賂遺閩¶
<pb:KR2m0001_WYG_193-3a>¶
越(即今/閩川)西甌駱越役屬焉(西甌即駱越也言西者以别/東甌耳今南海郡西南懐澤)¶
(等/郡)東西萬餘里南北數千里及孝文帝初立鎮撫天下¶
乃為佗親塜在真定置守邑歲時奉祀召其從昆季尊¶
官厚賜寵之詔陸賈使徃諭之賈至南越王上書謝願¶
為藩臣奉職貢至武帝建元四年佗孫胡時閩越王郢¶
興兵擊南越邊邑胡使人上書曰兩越俱為藩臣無得¶
擅興兵相攻擊今東越擅侵臣臣不敢興兵唯天子詔¶
之於是天子多南越義守職約為遣兩将徃討閩越淮¶
<pb:KR2m0001_WYG_193-3b>¶
南王上書諌曰夫越方外之地劗髪文身之人也(越人/劗髪)¶
(古翦字也/劗與翦同)不可以冠帯之國法度理也自三代之盛胡¶
越不與受正朔非强不能服威不能制也以為不居之¶
地不牧之人不足以煩中國也(地不可居而/人不可牧養)故古者封¶
内甸服(封内謂封圻千里之内甸/服主理王田以供祭祀也)封外侯服(封外千里/之外侯候)¶
(也為王/者斥候)侯衛賔服(侯服之外又有衛服賔見/於王侯衞二服同為賔也)蠻夷要服¶
(又在侯衛之外而居九州之/内者要言以文徳要束之耳)戎狄荒服(此在九州之外/者也荒言其荒)¶
(忽絶逺來/去無常)逺近之勢異也自漢初定以來七十二年吳¶
<pb:KR2m0001_WYG_193-4a>¶
越人相攻擊者不可勝數然天子未嘗舉兵而入其地¶
也臣聞越非有城郭邑里也處谿谷之間篁竹之中(竹/叢)¶
(也竹小/曰篁)習於水鬭便於用舟地深昧而多水險(昧暗也/言多草)¶
(木/)中國之人不知其勢阻而入其地雖百不當其一得¶
其地不可郡縣也攻之不可暴取也以地圗察其山川¶
要塞相去不過數寸之間而數百里千里阻險林叢弗¶
能盡著(不可盡載於/圗著張許反)視之若易行之甚難今自攻擊而¶
陛下以兵救之是反以中國而勞蠻夷也(疲勞中國之/人於蠻夷之)¶
<pb:KR2m0001_WYG_193-4b>¶
(地/)且越人愚戅輕薄(戅陟/降反)負約反覆其不用天子之法¶
度非一日之積也一不奉詔舉兵誅之臣恐後兵革無¶
時得息也今發兵行數千里負衣糧入越地輿轎而隃¶
嶺(轎音橋謂隘/道輿車也)拕舟而入水(拕曵也/音佗)夏月暑時嘔洩霍¶
亂之病相隨屬也曾未接刃死傷者必衆矣且越人寡¶
力薄材不能陸戰又無車騎弓弩之用然而不可入者¶
以保地險而中國之人不能其水土也(能/堪)南方暑濕近¶
夏癉熱(癉黄病/丁幹反)暴露水居蝮虵蠚蟲(蠚毒也/音壑)疾疫皆作¶
<pb:KR2m0001_WYG_193-5a>¶
兵未血刃而病死十二三雖舉越國而虜之不足以償¶
所亡(舉謂總/取也)臣聞道路言閩越王弟甲弑王而殺之(甲/者)¶
(閩王弟/之名)甲以誅死其人未有所屬陛下若欲來内處之¶
中國使重臣臨存(謂省/問)以招致之此必携幼扶老以歸¶
聖徳若陛下無所用之則繼其絶世存其亡國建其王¶
侯此必委質為藩臣代供貢職陛下以方寸之印丈二¶
之組不勞一卒不頓一㦸(頓音/鈍)而威徳並行今以兵入¶
其地必雉兎逃入山林險阻(如雉兎之逃竄而/入山林險阻之中)背而去¶
<pb:KR2m0001_WYG_193-5b>¶
之則復相羣聚留而守之歴歲經年則士卒罷倦(罷音/疲)¶
糧食乏絶男子不得耕稼樹種婦人不得紡績織絍(絍/女)¶
(今/反)陛下以四海為境九州為家生人之屬皆為臣妾人¶
徒之衆足以奉千官之供租税之收足以給乘輿之御¶
號令天下四海之内莫不響應陛下垂徳惠以覆育之¶
使元元之甿安生樂業則澤被萬代傳之子孫夷狄之¶
地何足以為一日之間(間讀曰閑得其地物不/足為一日閑暇之虞)而煩汗¶
馬之勞乎帝不從兵未逾嶺閩越王弟餘善殺郢以降¶
<pb:KR2m0001_WYG_193-6a>¶
於是罷兵後至孫興立其母太后夲中國人勸王及幸¶
臣上書請比内諸侯三歲一朝其相呂嘉不欲遂反攻¶
殺太后盡殺漢使者立胡長男建徳為王發兵守要害¶
處於是令越人及江淮以南樓船十萬師徃討之元鼎¶
五年秋衛尉路博徳為伏波将軍自桂陽下匯水(今連/山郡)¶
(有匯水通四會/或作湟匯音會)主爵都尉楊僕為樓船将軍出章郡下¶
横浦(今南康郡大/康縣西南)故歸義越侯二人(故越人/降為侯)為戈船下¶
瀬将軍(瀬水流沙上也伍子胥有戈/船以載干戈因謂之戈船)出零陵(今/郡)或下灕¶
<pb:KR2m0001_WYG_193-6b>¶
水(今桂/水)或扺蒼梧(今/郡)使馳義侯(越人/名遺)因巴蜀罪人發夜¶
郎兵下牂牁江咸㑹番禺元鼎六年冬樓船將軍将精¶
卒先䧟尋陿破石門(今南海/郡北)得越船粟因推而前挫越¶
鋒伏波将軍将罪人道逺後期與樓船會乃有千餘人¶
遂俱進樓船居前至番禺建徳嘉皆城守樓船自擇便¶
處居東南面伏波居西北面會暮樓船攻敗越人縱火¶
燒城越素聞伏波暮不知其兵多少伏波乃遣使招降¶
者賜印綬復縱令相招(來降者即賜以侯印/而放令還更相招喻)樓船力攻¶
<pb:KR2m0001_WYG_193-7a>¶
燒敵反驅而入伏波營中遲明(遲支/二反)城中皆降伏波吕¶
嘉建徳以夜與其屬數百人亡入海伏波遣人追以其故¶
校尉司馬蘇𢎞得建徳越郎都稽(越中所/置郎)得呂嘉戈船¶
下瀬将軍兵及馳義侯所發夜郎兵未下南越以平遂¶
以其地為儋耳珠崖南海蒼梧鬱林合浦交趾九真日¶
南九郡(並今郡地惟交/趾則今安南也)置交趾刺史領之自佗王後凡¶
五代九十三歲而亡焉其珠崖儋耳二郡在海洲上東¶
西千里南北五百里(今珠崖/等郡地)其渠帥貴長耳皆穿珠而¶
<pb:KR2m0001_WYG_193-7b>¶
縋之垂肩三寸武帝末珠崖太守會稽孫幸調廣幅布¶
獻之蠻不堪役遂攻郡殺幸幸子豹合率萬人還復破¶
之自領郡事討擊餘黨連年乃平豹遣使封還印綬上¶
書言状制詔即拜豹為珠崖太守(即就/也)威政大行獻命¶
歲至中國貪其珍賂漸相親侮故率數歲一反至元帝¶
時珠崖數反賈誼孫捐之上書請勿擊曰臣聞堯舜禹¶
三聖之徳地方不過數千里西被流沙東漸於海朔南¶
暨聲教迄於四海欲與聲教即理之不欲與者不彊理¶
<pb:KR2m0001_WYG_193-8a>¶
也故君臣歌徳含氣之物各得其宜武丁成王殷周之¶
大仁也然地東不過江黄西不過氐羌南不過蠻荆北¶
不過朔方是以頌聲並作視聼之類咸樂其生越裳氏¶
重九譯而獻此非兵革之所能致及其衰也南征不還¶
以至於秦興兵逺攻貪外虚内務欲廣地不慮其害而¶
天下潰畔頼聖漢為百姓請命平定天下至孝文皇帝¶
偃武行文則斷獄數百人賦四十丁男三年而一事時¶
有獻千里馬者詔不受其令四方無来獻至孝武皇帝¶
<pb:KR2m0001_WYG_193-8b>¶
以國富人逸攘郤匃奴西連諸國至於安息東過碣石¶
以𤣥莬樂浪為郡更移營塞制南海以為九郡則天下¶
斷獄萬數人賦數百造鹽鐵㩁酒之利以佐用度猶不¶
能足當此之時宼賊並起征伐不休之故也今陛下不¶
忍㳙㳙之忿欲&KR0460;士衆擠之大海之中快心幽㝠之地¶
非所以救助饑饉保全元元也詩云蠢爾蠻荆大邦為¶
讐自古而患之久矣何况乃服其南萬里之蠻乎駱越¶
之人父子同川而浴相習以鼻飲與禽獸無異夲不足¶
<pb:KR2m0001_WYG_193-9a>¶
郡縣置也顓顓獨居一海之中霧露氣濕多毒草蟲蛇¶
水土之害人未見虜戰士自死又非獨珠崖有珠犀瑇¶
瑁也棄之不足惜不擊不損威其人譬猶魚鱉何足貪¶
也臣竊以徃者羌軍言之暴師曾不一年兵出不踰千¶
里費四十餘萬大司農錢盡乃以少府禁錢續之夫一¶
隅為不善費尚如此况於勞師逺攻亡士無功乎求之¶
徃古則不合施之當今又不便臣愚以為非冠𢃄之國¶
禹貢所及春秋所理皆可且無以為至初元三年遂罷¶
<pb:KR2m0001_WYG_193-9b>¶
之凡立郡六十五嵗凡交趾所統雖置郡縣而言語各¶
異重譯乃通人如禽獸長幼無别項髻徒跣(為髻於/項上)以¶
布貫頭而着之後頗徙中國罪人使雜居其間乃稍知¶
言語漸見禮化光武中興錫光為交趾任延守交趾九¶
真(交趾九真/並今之地)於是教其耕稼制為冠履初設媒娉始知¶
&KR0666;娶建立學校導之禮儀建武十六年交趾女子徴側¶
及其妹徴貳反攻郡徴側者麊泠縣雒将之女也(麊音/麋今)¶
(承化/郡地)嫁為朱鳶人妻素負其雄勇(漢朱鳶今/安南府縣)交趾太守¶
<pb:KR2m0001_WYG_193-10a>¶
蘇定以法紏之側忿故反於是九真日南合浦蠻俚皆¶
應之凡畧六十五城自立為王交趾刺史及諸太守僅¶
得自守十八年遣伏波将軍馬援樓船将軍叚志發長¶
沙(今長沙郡/衡陽郡地)桂陽(今桂陽連/山郡地)零陵(今零陵江/華郡地)蒼梧(今蒙/山開)¶
(江蒼梧潯/江郡地)兵萬餘人討之明年夏四月援破交趾斬徴¶
側徴貳等餘皆降散進擊九真賊都陽等破降之徙其¶
渠帥三百餘口於零陵嶺表悉平章帝元和初日南徼¶
外蠻夷䆒不事人(蠻夷/别號)邑豪獻生犀白雉永光中日南¶
<pb:KR2m0001_WYG_193-10b>¶
象林(在日南郡界/今林邑國)蠻夷二千餘人宼掠百姓於是置象¶
林將兵長史以防其患順帝永和二年日南象林邑徼¶
外蠻夷區憐等數千人攻象林縣燒城寺殺長吏州郡¶
并力討之不利帝召公卿百官及四府掾屬(太尉司馬/司空大将)¶
(軍/府)問其方略皆議遣荆(今南陽江陵江夏安陸/義陽長沙衡陽等郡地)揚(今淮/南廣)¶
(陵等郡江南丹陽等/郡江西章郡等地)兖(今陳留許昌東平/濟陽濟隂等郡地)荆河(今潁川/汝南淮)¶
(陽睢陽汝/隂等郡)四萬兵赴之大将軍從事中郎李固駮曰若¶
荆揚無事發之可也今二州盗賊盤結不散而復擾動¶
<pb:KR2m0001_WYG_193-11a>¶
必更生患又兖州荆河之人逺赴萬里詔書廹促必致¶
叛亡軍行三十里為程而去日南九千餘里三百日乃¶
到計人廪五升(古升小故/曰五升)用米六十萬斛不計将吏驢¶
馬之食但負甲自致費便若此九真日南相去千里發¶
其吏人猶尚不堪何况以四州之卒赴萬里之艱哉前¶
中郎將尹就討益州叛羌益州諺曰虜来尚可尹来殺¶
我後就徴還以兵付刺史張喬因其将吏旬月之間破¶
殄寇虜此發将無益之效州郡可任之騐也冝更選有¶
<pb:KR2m0001_WYG_193-11b>¶
勇略仁惠任將帥者以為刺史太守悉使徃止交趾府¶
下(時刺史理廣信今/蒼梧郡蒼梧縣)今日南兵單無榖守則不足戰又¶
不能可一切徙其吏人北依交趾事静之後乃令歸本¶
還募蠻夷使自相攻有能反間致投首者許以封侯裂¶
土之賞故并州刺史長沙祝良性多勇決又南陽張喬¶
前在益州有破虜之功皆可任用昔文帝就加魏尚為¶
雲中哀帝即拜龔舍為太山今宜即拜良等便道之官¶
於是拜祝良為九真太守張喬為交趾刺史喬良至單¶
<pb:KR2m0001_WYG_193-12a>¶
車入賊地設方畧招以威信嶺外復平其後屢為反叛¶
州郡兵討降之至靈帝建寧三年鬱林(今/郡)太守谷永以¶
㤙信招降烏滸人十餘萬内屬皆受冠帯開置七縣然¶
自漢以後列置州縣獠俗難理率數嵗一亂終不足為¶
大患(大厯中循州刺史哥舒晃據廣州反詔户部尚書/路兾公嗣恭討之晃率其徒拒守凡三嵗而滅)¶
　　海南序畧¶
海南諸國漢時通焉大扺在交州南及西南居大海中¶
洲上相去或五三百里五三千里逺者二三萬里乘舶¶
<pb:KR2m0001_WYG_193-12b>¶
舉㠶道里不可詳知外國諸書雖言里數又非定實也¶
其西與諸胡國接元鼎中遣伏波将軍路博徳開百越¶
置日南郡其徼外諸國自武帝以来皆獻見後漢桓帝¶
時大秦天竺皆由此道遣使貢獻及吳孫權遣宣化從¶
事朱應中郎康泰使諸國其所經及傳聞則有百數十¶
國因立記傳晋代通中國者盖尠及宋齊至者有十餘¶
國自梁武隋煬諸國使至踰於前代大唐貞觀以後聲¶
教逺被自古未通者重譯而至又多於梁隋焉其無異¶
<pb:KR2m0001_WYG_193-13a>¶
聞亦不復更記¶
　　黄支¶
黄支國漢時通焉在南海日南之南三萬里俗畧與珠¶
崖相類自武帝以来皆獻見有明珠玉璧琉璃竒石異¶
物大珠至圍二寸以下而至圎者置之平地終日不停¶
　　哥羅¶
哥羅國漢時聞焉在槃槃東南亦曰哥羅富沙羅國云¶
其王姓矢利婆羅名米失鉢羅其理城累石為之城有¶
<pb:KR2m0001_WYG_193-13b>¶
樓闕門有禁衛宫室覆之以草國有二十四州而無縣¶
庭列儀仗有纛以孔雀羽餙焉兵器有弓箭刀矟皮甲¶
征伐皆乘象一隊有象百頭毎象有百人衛之象鞍有¶
鈎攔其中有四人一人執矟一人執弓矢一人執殳一¶
人執刀賦税人出銀一銖國無𧖟絲麻紵唯出古貝布¶
畜有牛少馬其俗非有官者不得上髪裹頭又嫁娶初¶
問婚惟以㯽榔為禮多者至二百盤成婚之時唯以黄¶
金為財多者至二百兩婦人嫁訖則從夫姓音樂有琵¶
<pb:KR2m0001_WYG_193-14a>¶
琶横笛銅鈸鐡鼓簧吹蠡擊鼓死亡則焚屍盛以金甖¶
沉之大海¶
　　林邑¶
林邑國秦象郡林邑縣地漢為象林縣屬日南郡古越¶
裳之界也在交趾南海行三千里其地縱廣可六百里¶
去日南界四百餘里其南水歩道二千餘里有西屠夷¶
亦稱王焉馬援所植兩銅柱表漢界柱處(馬援北還留/十餘户於銅)¶
(柱處至隋有三百餘户悉姓馬士人以為流寓號曰馬/流人銅柱尋沒馬流人常識其處林邑國記馬援樹兩)¶
<pb:KR2m0001_WYG_193-14b>¶
(銅柱於象林南界與西屠國分漢之南境又云銅柱山/周十里形如倚葢西跨重岩東臨大海屈璆道里記又)¶
(云林邑大浦口/有五銅柱焉)後漢末大亂縣功曹姓區有子曰連殺¶
縣令自號為王子孫相承吳時通使其後王無嗣外孫¶
范熊代立熊死子逸代立其國有金山石皆赤色其中¶
生金金夜則出飛状如螢火又出瑇瑁貝齒古貝沉木¶
香古貝者樹名也其華成時如鵞毳抽以績紡作布潔¶
白與紵布不殊亦染成五色織為斑布也沉木香土人¶
破斷之積以嵗年朽爛而心節獨在置水中則沉故名¶
<pb:KR2m0001_WYG_193-15a>¶
曰沉香次不沉者曰棧香也又出猩猩獸(爾雅云肉之/美者猩猩之)¶
(脣/)多琥珀松脂淪入地千嵗為茯苓又千嵗為琥珀又¶
云楓脂為之琥珀在地其上及旁不生草木深者或八¶
九尺大如斛削去皮成焉初如桃膠凝成乃堅其金寳¶
物産大扺與交趾同以塼為城蜃灰塗之居䖏為閣名¶
曰干闌皆開北户以向日或東西無定尊官有二其一¶
曰西那婆帝其二曰薩婆地歌其屬官三等其一倫多¶
姓次歌倫致帝次乙地伽蘭外官分為二百餘部其長¶
<pb:KR2m0001_WYG_193-15b>¶
官曰弗羅次曰阿倫如牧宰之差也書樹葉為紙施椰¶
葉為席男女皆以横幅古貝繞腰以下謂之干漫亦曰¶
都漫穿耳貫小鐶貴者著革履賤者跣行自林邑扶南¶
諸國皆然也其王戴金花冠形如章甫加瓔珞出則乘¶
象吹螺擊鼓罩古貝&KR1259;以古貝為幡旗國不設刑法有¶
罪者使象蹋殺之林邑浦外有不勞山罪人亦送此山¶
令其自死其大姓號婆羅門嫁娶必用八月女先求男¶
由貴男而賤女也同姓還相婚姻人性凶悍果於戰鬭¶
<pb:KR2m0001_WYG_193-16a>¶
有弓箭刀槊以竹為弩樂有琴笛琵琶五絃頗與中國¶
同每擊鼓以警衆吹蠡以節戎其人深目髙鼻髪拳色¶
黒婦人椎髻四時暄暖無霜雪王死七日而𦵏有官三¶
日庶人一日皆以函盛屍鼓舞導從轝至水次積薪焚¶
之収餘骨王則入金甖中沉之於海有官者以銅沉之¶
海口庶人以瓦送之於江男女截髪随䘮至水次盡哀¶
而止其寡婦孤居散髪至老人皆奉釋法文字同於天¶
竺王事尼乾道鑄金銀人象大十圍至晋武帝太康中¶
<pb:KR2m0001_WYG_193-16b>¶
又来貢獻成帝咸康二年范逸死奴文簒位奴文昔嘗¶
北至洛陽商貨因教王作宫室兵車器械王愛信之使¶
為将乃譖王諸子或徙或奔及王死無嗣遂自立為王¶
乃攻旁國并之有衆四五萬至穆帝永和三年文率其¶
衆攻䧟日南(今郡/地)遂據其地告交州刺史朱蕃(交州今/安南府)¶
以求日南北鄙(今郡/地)横山為界初徼外諸國常齎寳物¶
自海路来貿貨賄而交州刺史日南太守多貪利侵侮¶
十折二三由是諸國怨憤且林邑少田故貪日南之地¶
<pb:KR2m0001_WYG_193-17a>¶
文又襲九真(今郡/地)害士庶十八九文死子佛立猶屯日¶
南九真太守灌&KR0201;率兵討佛走之&KR0201;追至林邑時五月¶
立表日在表北影在表南九寸一分自北影之南故開¶
北户以向日此大較也佛乃請降其後頻宼日南九徳¶
之郡(今安南日/南郡界)殺傷甚多交州遂至虚弱至佛曾孫文¶
敵後為扶南王子當根純所殺大臣范諸農平其亂而¶
自立為王死子陽邁立死其子咄復名曰陽邁(初其父/陽邁母)¶
(始産夢人以金藉之夷人謂金為/陽邁故為名至咄纂父業又名焉)宋文帝元嘉中侵暴¶
<pb:KR2m0001_WYG_193-17b>¶
日南九徳諸郡(宋九徳郡今安/南日南郡界)宋使振武将軍宗元幹¶
討之剋林邑陽邁父子並挺身奔逃所獲珍異皆是未¶
名之寳又銷其金人得黄金數十萬斤其後累代自宋¶
齊梁陳皆遣使朝貢隋文帝既平陳後遣大将軍劉方¶
率歩騎萬餘擊之其王梵志率其徒乘象而戰方多掘¶
小坑草覆其上因以兵挑之梵志率衆而陣方偽北走¶
梵志逐之其象多䧟轉相警駭軍遂亂方縱兵擊大破¶
之遂棄城而走方入其都獲其廟主十八枚皆鑄金為¶
<pb:KR2m0001_WYG_193-18a>¶
之蓋有其國十八葉矣方既平其國班師故地遂空梵¶
志收拾遺人别建國邑至大唐貞觀中其王范頭利死¶
率國人共立頭利女為王諸葛地者頭利之姑子女王¶
獨在國中不寧大臣可倫翁定乃立地為王妻之以女¶
主其國乃定諸葛地自立後遣使可倫因地盤獻火珠¶
形如水精日正午時以珠承影取艾衣之火見云得之¶
於羅刹國(今之環王國主即梵志之後在/日南郡西陸行二十餘日方至)¶
　　扶南¶
<pb:KR2m0001_WYG_193-18b>¶
扶南國在日南郡之南海西大島中去日南可七千里¶
在林邑西南三千餘里其境廣袤三千餘里國俗夲躶¶
文身被髪(躶郎/果反)不制衣裳其先有女為王號曰栁葉年¶
少壮健有似男子其南有激國人名混潰来伐栁葉降¶
之遂以為妻惡其躶露形體乃穿疊布貫其首理其國¶
子孫相傳至王混盤况死國人立其大将范師蔓為王¶
蔓勇健有權略以兵威伐旁國咸服屬之自號扶南大¶
王開地五六千里蔓死國亂大將范尋自立為王是吳¶
<pb:KR2m0001_WYG_193-19a>¶
晋時也土地坳下而平博氣候風俗物産大較與林邑¶
同有城邑宫室國王居重閣以木柵為城海邉生大若¶
葉長八九尺編其葉以覆屋國人亦為閣居為船八九¶
丈廣纔六七尺頭尾似魚國王行乘象人皆醜黑拳髪¶
躶身跣行耕種為務一嵗種三嵗穫又好雕文刻鏤食¶
器多以銀為之出金鋼可以刻玉狀似紫石英其所生¶
乃在百丈水底盤石上如鍾乳人沒水取之竟日乃出¶
以鐡鎚之而不傷鐡乃自損以羖羊角扣之漼然氷泮¶
<pb:KR2m0001_WYG_193-19b>¶
貢賦以金銀珠香亦有書記府庫文字類胡吳時遣康¶
泰朱應使於尋國國人猶躶唯婦人著貫頭泰應謂曰¶
國中實佳但人褻露可怪耳尋始令國内男子著横幅¶
今干漫也大家乃截錦為之貧者以布又有老鵰入海¶
為玳可以裁作馬勒謂之珂西晋太始太康中皆遣使¶
貢獻東晋時有竺㫋檀稱王亦遣使其後王姓嬌陳如¶
夲天竺婆羅門也有神語曰應王扶南嬌陳如南至盤¶
盤扶南人聞之迎而立焉復改制度用天竺法令其國¶
<pb:KR2m0001_WYG_193-20a>¶
人居不穿井數十家共一池引汲之俗事天神以銅為¶
像二面者四手四面者八手手各有所持或小兒或鳥¶
獸或日月王坐則偏踞翹膝垂左膝至地以白疊敷前¶
設金盆香爐於其上居䘮則削除鬢髪人無禮義男女¶
恣其奔隨宋齊梁並獻方物隋時其國王姓古龍諸國¶
多姓古龍訊耆老言崐崘無姓氏乃崑崙之訛隋代遣¶
使貢獻大唐武徳後亦頻来貢貞觀中又獻白頭國二¶
人於洛陽其國在扶南之西在叅半之西南男女生皆¶
<pb:KR2m0001_WYG_193-20b>¶
素首身又凝白居山洞之中四面巖嶮故人莫至與叅¶
半國相接¶
　　頓遜¶
頓遜國梁時聞焉(一曰/典遜)在海﨑山上地方千里王並覊¶
屬扶南北去扶南可三千餘里其國之東界通交州其¶
西界接天竺安息徼外諸國賈人多至其國市焉所以¶
然頓遜廻入海中千餘里漲海無涯岸舶未曾得逕過¶
也其市東西交㑹日有萬餘人珍物寳貨無種不有又¶
<pb:KR2m0001_WYG_193-21a>¶
有酒樹似安石榴採其花汁停酒甕中數日成酒出藿¶
香插枝便生葉如都梁以裛衣國有區撥等花十餘種¶
冬夏不衰日載數十車貨之其花燥更芬馥亦末為粉¶
以傅身焉其俗又多鳥𦵏将死親賔歌舞於郭外有鳥¶
如鵝口鸚鵡而紅色飛来萬許家人避之鳥食肉盡乃¶
去燒其骨沉海以為上行人也必生天鳥若廻翔不食¶
其人乃自悲復以為己有穢更就火𦵏以為次行也若¶
不能生入火又不被鳥食以為下行也¶
<pb:KR2m0001_WYG_193-21b>¶
　　毗騫¶
毗騫國梁時聞焉在頓遜之外大海洲中去扶南八千¶
里傳其王身長丈二尺頭長三尺自古来不死莫知其¶
年其王神聖知将来事南方號曰長頸王國俗有室屋¶
衣服噉粳米其人言語小異扶南國不受估客有徃者¶
亦殺而噉之是以商旅不敢至王常樓居不血食不事¶
神鬼其子孫死如常人又傳扶南東界即漲海海中有¶
大洲洲上有諸薄國國東有馬五洲復東行漲海千餘¶
<pb:KR2m0001_WYG_193-22a>¶
里有燃火洲其上有樹生火中洲左近人剥取其皮紡¶
績作布極得數尺以為手巾與蕉麻無異而色㣲青黒¶
若小有垢汙則投火復更精潔¶
　　干陀利¶
干陀利國梁時通焉在南海洲上其俗與林邑扶南畧¶
同出斑布古貝㯽榔特精好為諸國之極武帝天監中¶
遣使貢方物¶
　　狼牙修¶
<pb:KR2m0001_WYG_193-22b>¶
狼牙修國梁時通焉在南海中其界東西三十日南北¶
二十日行北去廣州二萬四千里其土氣物産與扶南¶
畧同偏多棧沉婆律等香其俗男女皆袒而披髪以吉¶
貝布為干漫其王及貴臣乃加雲霞布覆胛以金繩為¶
絡帶金鐶貫耳女子則披布以瓔珞繞身其國累塼為¶
城重門樓閣王出乘象有旛毦旗鼓罩白葢兵衛甚設¶
武帝天監中遣使獻方物其使云立國以来四百餘年¶
　　婆利¶
<pb:KR2m0001_WYG_193-23a>¶
婆利國梁時通焉在廣州東南海中洲上自交趾浮海¶
南過赤土丹丹國乃至其國去廣州二月日行國界東¶
西五十日行南北二十日行有百三十六聚土氣暑熱¶
如中國之盛夏榖一嵗再熟草木常榮海出文螺𬗋貝¶
有石名坩(火談/反)貝羅初採之柔軟刻削為物暴乾之遂¶
堅硬有鳥名舍利觧人語其國人皆黒色穿耳附璫披¶
吉貝如帊及為都漫王乃用斑絲者以瓔珞繞身頭著¶
金長冠髙尺餘形如弁綴以七寳之餙帶金装劍坐金¶
<pb:KR2m0001_WYG_193-23b>¶
髙坐以銀蹬支足侍女皆為金花雜寳之飾或持白毦¶
拂及孔雀王出以象駕輿施羽盖珠簾其導從吹螺擊¶
鼓國人善投輪刃其大如鏡中有竅外鋒如鋸逺以投¶
人無不中其餘兵器與中國畧同俗類真臘物産同於¶
林邑王姓嬌陳如自古未通中國武帝天監中来貢隋¶
大業中又遣使貢獻其王姓刹利耶伽大唐貞觀中又¶
遣使朝貢¶
　　槃槃¶
<pb:KR2m0001_WYG_193-24a>¶
槃槃國梁時通焉在南海大洲中北與林邑隔小海自¶
交州船行四十日至其國其王曰楊栗翨(音/趐)栗翨父曰¶
楊徳武以上無得而紀百姓多縁水而居國無城皆&KR0390;¶
木為柵王坐金龍牀毎坐諸大人皆兩手交抱肩而跽¶
(暨几/反)又其國多婆羅門自天竺來就王乞財物王甚重¶
之其大臣曰□郎索濫次曰崑崙帝也次曰崑崙□和¶
(胡卧/反)次曰崑崙□帝索甘且其言崑崙古龍聲相近故¶
或有謂為古龍者其在外城者曰那延猶中夏刺史縣¶
<pb:KR2m0001_WYG_193-24b>¶
令其矢多以石為鏃矟則以鐵為刃有僧尼寺十所僧¶
尼讀佛經皆食肉而不飲酒亦有道士寺一所道士不¶
食酒肉讀阿修羅王經其國不甚重之俗皆呼僧為比¶
丘呼道士為貪隋大業中亦遣使朝貢¶
　　赤土¶
赤土國隋時通焉扶南之别種也直崖州之南渡海水¶
行便風十餘日經鷄籠島至其國所都土色多赤以為¶
號東波羅刹國西婆羅娑國南訶羅旦國北拒大海地方¶
<pb:KR2m0001_WYG_193-25a>¶
數千里王姓瞿曇氏名利富多塞不知有國近逺居僧¶
祇城亦曰師子城有門三重相去各百許歩王宫諸屋¶
悉是重閣北面而坐三重榻衣朝霞布冠金花冠垂雜¶
寳瓔珞王榻後作一木龕以金銀五香木雜鈿之龕後¶
懸一金光熖逺視如項後其官薩陀伽羅一人陀拏(拏/女)¶
(除/反)逹义三人迦利宻迦三人共掌政事俱羅末帝一人¶
掌刑法毎城置那耶迦一人鉢帝十人其俗皆穿耳剪¶
髪無跪拜之禮以香油塗身俗敬佛尤重婆羅門婦人¶
<pb:KR2m0001_WYG_193-25b>¶
作髻於項後男女通以朝霞朝雲雜色布為衣豪富之室¶
恣意華靡唯金鏁非王賜不得服用冬夏常温雨多霽¶
少種植無時特宜稻穄(音/祭)白豆黒麻自餘物産多同於¶
交趾以甘蔗作酒雜以紫𤓰根戲有雙六鷄卜冬至之¶
日影直在下夏至日影在南户皆北向煬帝時募能通¶
絶域大業三年屯田主事常駿虞部主事玉君正等應¶
召駿等自南海郡乘舟晝夜二旬毎值便風至焦石山¶
而過東南泊陵伽鉢㧞多洲西與林邑相對上有神祠¶
<pb:KR2m0001_WYG_193-26a>¶
焉又南行至師子石自是島嶼連接又行二三日西見狼¶
牙修國之山於是南逹雞籠島至於赤土之界月餘至¶
其國都駿等奉詔書上閣王以下至皆坐宣詔訖引駿¶
等入宴王前設兩牀上並設草葉盤方丈五尺上有黄¶
白紫赤四色之飰牛羊魚鱉猪瑇瑁之肉百餘品延駿¶
升牀從者坐於地席及還遣那耶迦隨駿貢方物既入¶
海見緑魚羣飛水上浮海十餘日至林邑東南並山而¶
行(並音蒲/浪反)其海水濶千餘歩色黄氣腥舟行十日不絶¶
<pb:KR2m0001_WYG_193-26b>¶
云是大魚糞也循海北岸達於交趾六年却還到中國¶
焉¶
　　真臘¶
真臘國隋時通焉在林邑西南夲扶南之屬也去日南¶
郡舟行六十日而至南接車渠國西有朱江國王姓刹¶
利自其祖漸以强盛至其王質多斯那遂兼扶南而有¶
之死子伊奢那先代立大業中遣使朝貢居於伊奢那¶
城郭下二萬餘家城中有大堂是其王聼政之所大城¶
<pb:KR2m0001_WYG_193-27a>¶
三十所城有數千家各有部帥官名與林邑同其王坐¶
五香七寳牀施寳帳以文木為竿象牙鈿為壁狀如小¶
屋懸金光熖有同於赤土有五大臣及諸小臣朝於王¶
者輙於階下三稽首王喚上階則跪以兩手抱膊繞王¶
環坐議政事訖跪伏而去其國與叅半朱江二國和親¶
數與林邑陀洹二國戰争王初立之日所有兄弟並刑¶
殘之或去一指或劓其鼻别䖏供給不得仕進人形小¶
而色黑婦人亦有白者悉拳髪垂耳性氣㨗勁居處器¶
<pb:KR2m0001_WYG_193-27b>¶
物頗類赤土以右手為浄左手為穢飲食多酥酪沙糖¶
粇米餅欲食之時先取雜肉羮與飯相和手擩而食之¶
其國北多山阜南有水澤地氣尤熱有婆那娑樹無花¶
葉似柿實似冬𤓰菴羅樹花葉似棗實似李毗野樹花¶
似木𤓰葉似杏實似楮婆田羅樹花葉實並似棗而小¶
異歌畢佗樹花似李葉似榆而厚大實似李其大如升¶
自餘多同九真海中有魚名建同四足無鱗其鼻如象¶
吸水上噴髙五十尺有浮湖魚其形似䱇觜如鸚鵡有¶
<pb:KR2m0001_WYG_193-28a>¶
八足多大魚半身出水覩之如山每五六月中毒氣流¶
行即以白猪白羊於城西門外祠之不然五榖不登六¶
畜多死人衆疾疫東有神名婆多利祭用人肉其年王¶
别殺人以夜祠禱有守衛者千人其敬鬼神如此多奉¶
佛法尤信道士佛及道士立像於館大唐武徳六年遣¶
使獻方物¶
　　羅刹¶
羅刹國在婆利之東其人極陋朱髪黒身獸牙鷹爪時¶
<pb:KR2m0001_WYG_193-28b>¶
與林邑人作市輙以夜晝日則掩其面隋煬帝大業三¶
年遣使常駿等使赤土國至羅刹¶
　　投和¶
投和國隋時聞焉在海南大洲中真臘之南自廣州西¶
南水行百日至其國王姓投和羅名脯邪乞遥理數城¶
覆屋以瓦並為閣而居屋壁皆以彩畫之城内皆王宫¶
室城外人居可萬餘家王宿衞之士百餘人每臨朝則¶
衣朝霞冠金冠耳掛金環頸掛金涎衣(涎叙/連反)足履寳装¶
<pb:KR2m0001_WYG_193-29a>¶
皮履官屬有朝請将軍總知國政又有叅軍功曹主簿¶
城&KR0560;金威将軍贊理贊府等官分理文武又有州及郡¶
縣州有叅軍郡有金威將軍縣有城局其為長官初至¶
各選官僚助理政事刑法盜賊重者死輕者穿耳及鼻¶
并鑽鬢私鑄銀錢者截腕國無賦稅俱隨意供奉無多¶
少之限多以農商為業國人乘象及馬一國之中馬不¶
過千匹又無鞍轡唯以繩穿頰為之節制音樂則吹蠡¶
擊鼓死䘮則祠祀哭泣又焚屍以甖盛之沉於水中若¶
<pb:KR2m0001_WYG_193-29b>¶
父母之䘮則截髪為孝其國市六所貿易皆用銀錢小¶
如榆莢有佛道有學校文字與中夏不同訊其耆老云¶
王無姓名齊杖摩其屋以草覆之王所坐塔圎似佛塔¶
以金飾之門皆東開坐亦東向大唐貞觀中遣使奉表以¶
金函盛之又獻金榼(苦盍/反)金鎖寳帯犀象海物等數十¶
品¶
　　丹丹¶
丹丹國隋時聞焉在多羅磨國西北振州東南(振州今/延徳郡)¶
<pb:KR2m0001_WYG_193-30a>¶
(珠崖同/島山上)王姓刹利名尸陵伽理所可二萬餘家亦置州¶
縣以相統領王毎晨夕二時臨朝其大臣八人號曰八¶
座並以婆羅門為之王毎以香粉塗身冠通天冠掛雜¶
寳瓔珞身衣朝霞足履皮屨近則乘輿逺則馭象其攻¶
伐則吹蠡擊鼓兼有幡旗其刑法盜賊無多少皆殺之¶
土出金銀白檀蘇方木㯽榔其榖唯稻畜有沙牛羖羊¶
猪鷄鵝鴨麞鹿鳥有越鳥孔雀果蓏(力果/反)有蒲桃石榴¶
𤓰瓠菱蓮菜有葱蒜蔓青¶
<pb:KR2m0001_WYG_193-30b>¶
　　邉斗¶
邊斗國(一云/班斗)都昆國(一云/都軍)拘利國(一云/九離)比嵩國並隋時¶
聞焉扶南度金隣大灣南行三千里有此四國其農作¶
與金隣同其人多白色都昆出好棧香藿香及流黄其¶
藿香樹生千嵗根夲甚大伐之四五年木皆朽敗唯中¶
節堅固芬香獨存取以為香¶
　　杜薄¶
杜薄國隋時聞焉在扶南東漲海中直海渡數十日而¶
<pb:KR2m0001_WYG_193-31a>¶
至其國人貌白晳皆有衣服國有稻田女子作白疊華¶
布出金銀鐡以金為錢出鷄舌香可含以香不入衣服¶
鷄舌其為木也氣辛而性厲禽獸不能至故未有識其¶
樹者華熟自零随水而出方得之杜薄洲有十餘國城¶
皆稱王¶
　　薄剌¶
薄剌國隋時聞焉在拘利南海灣中其人色黒而齒白¶
眼睛赤男女並無衣服¶
<pb:KR2m0001_WYG_193-31b>¶
　　□焚¶
□焚洲抱朴子云□焚洲在南海中薰緑水膠所出膠¶
如楓脂所以不可多得者止患狤&KR2077;(上音吉/下音屈)獸啖人此¶
獸大者重十斤狀如水&KR0425;其頭身及他處了無毛唯從¶
鼻上以竟&KR0387;至尾上有毛廣一寸許青毛長三四分許¶
其無毛處則如韋囊人張捕得之斬刺不傷積薪烈火¶
縛以投火中薪盡而此獸不焦湏以大杖打之皮不傷¶
而骨碎都盡乃死耳¶
<pb:KR2m0001_WYG_193-32a>¶
　　火山¶
火山國隋時聞焉去諸薄東五千里國中皆有火雖雨¶
不熄中山有白䑕扶南土俗傳云火洲在焉五洲之東¶
可千餘里春月霖雨雨止則火燃洲上林木得雨則皮¶
黒得火則皮白諸左右洲人以春月取其木皮績以為¶
布或作燈炷布若小穢投之火中復潔又有加營國北¶
諸薄國西山周三百里從四月火生正月火滅火燃則¶
草木葉落如中國寒時人以三月至此山取木皮績為¶
<pb:KR2m0001_WYG_193-32b>¶
火浣布¶
　　無論¶
無論國隋時聞焉在扶南西二千餘里其國大道左右¶
夾種枇杷樹及諸華果行其下常有重隂十里一亭亭¶
皆有井食麥飯飲蒲桃酒如膠若飲即以水和之味甚¶
甘美¶
　　婆登¶
婆登國在林邑南海行二月東與訶陵西與迷黎車接¶
<pb:KR2m0001_WYG_193-33a>¶
北隣大海風俗與訶陵同種稻毎月一熟有文字書於¶
貝多葉其死者口實以金又以金釧貫於四支然後加¶
以婆律膏及檀沉龍腦等香積薪以燔之大唐貞觀二¶
十一年遣使朝貢¶
　　烏篤¶
烏篤國在中天竺南一名烏伏那地方五千餘里百姓¶
殷實人性愞弱頗詭詐尤工禁術篤信佛法文字禮儀¶
畧同天竺自古不通中國大唐貞觀中其王逹摩因陀¶
<pb:KR2m0001_WYG_193-33b>¶
訶斯遣使獻龍腦香¶
　　陀洹¶
陀洹國在墮和羅西北大唐貞觀中遣使獻鸚鵡毛羽¶
皓素頭上有紅色數十莖與翅齊¶
　　訶陵¶
訶陵國去真臘之南大唐貞觀中遣使獻金花等物王¶
之所居竪木為城造大屋重閣覆以㯶櫚所座牀悉以¶
象牙為之食以手擐之(擐古/患反)又以椰樹花為酒飲之亦¶
<pb:KR2m0001_WYG_193-34a>¶
醉有山穴毎涌而出鹽國人取之以食其國别有毒人¶
與常人同止宿則令身上生瘡與之交合便即致死若¶
涎液霑著草木即枯其人身死不爛不臭¶
　　多蔑¶
多蔑國大唐貞觀中通焉在南海邊界周廻可一月行¶
南阻大海西俱游國北波刺國東陁洹國户口極多置¶
三十州不役屬他國有城郭宫殿樓櫓並用瓦木以十¶
二月為嵗首其物産有金銀銅鐡象牙犀角朝霞朝雲¶
<pb:KR2m0001_WYG_193-34b>¶
其俗交易用金銀朝霞等衣服百姓二十而稅一五榖¶
蔬菜與中國不殊¶
　　多摩長¶
多摩長國居於海島東與婆鳯西與多隆南與羊支跋¶
華言五山也北與訶陵等國接其國界東西可一月行¶
南北可二十五日行其王之先龍子也名骨利骨利得¶
大鳥卵剖之得一女子容色殊妙即以為妻其王尸羅¶
劬庸伊說即其後也大唐顯慶中遣使貢獻其俗無姓¶
<pb:KR2m0001_WYG_193-35a>¶
王居以柵為城以板為屋坐獅子座東向衣物與林邑¶
同勝兵二萬餘人無馬有弓刀甲矟婚姻無同姓之别¶
其食器有銅鐡金銀所食尚酥乳酪沙糖石蜜其家畜¶
有羖羊水牛野獸有麞鹿等死亡無䘮服之制以火焚¶
其屍其音樂略同天竺有波那婆宅䕶遮菴磨石榴等¶
果多甘蔗從其國經薩盧都思訶盧君那盧林邑等國¶
逹於交州¶
　　哥羅舍分¶
<pb:KR2m0001_WYG_193-35b>¶
哥羅舍分在南海之南其國地接墮和羅國勝兵二萬¶
人其王滿越伽摩大唐顯慶五年遣使朝貢¶
　¶
　¶
　¶
　¶
　¶
　通典卷一百八十八¶
