# -*- mode: mandoku-view; -*-
#+TITLE: 通典
#+DATE: 2015-08-24 22:48:53.659882
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百三十四
<pb:KR2m0001_WYG_139-1a>¶
欽定四庫全書¶
　通典卷一百三十四¶
　　唐　京　兆　杜　佑　君　卿　纂¶
　禮九十四　開元禮纂類二十九　凶一¶
　　賑撫諸州水旱蟲災(賑撫蕃國水旱附/)¶
皇帝遣使賑撫諸州水旱蟲災本司散下其禮所司随¶
職供辦使者未到之前所在長官先勒集所部僚佐等¶
及正長老人本司先於㕔事大門外之右設使者便次¶
<pb:KR2m0001_WYG_139-1b>¶
南向又於大門外之右設使者位東向大門外之左設¶
長官以下及所部位重行北向西上於㕔事之庭少北¶
設使者位南向又於使者位之南三丈所設長官位北¶
向其所部僚屬則位於長官之後文東武西每等異位¶
重行北面相對為首正長老人則位其南重行北面西¶
上使者到所司迎引入便次長官及所部嚴肅以待正¶
長老人等並列於大門外之南重行北面西上至時使¶
者以下各服其服所在長官及所部僚佐亦各服公服¶
<pb:KR2m0001_WYG_139-2a>¶
行参軍引長官以下出就門外位立司功参軍引使者¶
就門外位立持節者立於使者之北史二人對舉制案¶
列於使者之南俱少退東向行参軍贊拜長官及所部¶
在位者皆拜拜訖行參軍引長官等以次先入立於門¶
内之右重行西面司功參軍引使者入幡節前導持案¶
者從之使者到庭中位立持節者於使者東南西面行¶
參軍引長官以下俱入就庭中位立定持節者脱節衣¶
持案者以案進使者前使者取制書持案者退復位使¶
<pb:KR2m0001_WYG_139-2b>¶
者稱有制行參軍贊再拜長官及諸在位者皆再拜使¶
者宣制書訖行參軍又贊拜長官及諸在位者皆再拜¶
行參軍引長官進詣使者前受制書退復位訖功曹參¶
軍引使者以下出復門外位行參軍引長官及諸在位¶
者各出即門外位如初行参軍引使者以下還便次長¶
官退其正長老人等任散(蕃國賑撫同諸州禮其國王/供待及出入即館饗食之屬)¶
(則如常但/畧其燕好)¶
　　勞問諸王疾苦(問外祖父后父大臣都督刺史及/蕃國主附中宫問外祖父及諸王)¶
<pb:KR2m0001_WYG_139-3a>¶
　　　(附東宫問外祖父諸王附其問師傅保宗戚上/臺貴臣同勞問諸王之禮)¶
皇帝(中宫云太皇太后皇太/后皇后東宫云皇太子)遣使勞問諸王疾苦(外祖/大臣)¶
(等各随/言之)本司散下其禮所司随職供辦(中宫則内給/事一人為使)所¶
司先於受勞問者第大門外之右設使者便次南向於¶
庭中近北設使者位南面(皇太子/儀東向)又於使者位之南(皇/太)¶
(子儀位/之東)三丈所設主人位北向(皇太子/儀西向)其府國僚屬並¶
陪列於庭中之左右國官在東府僚在西俱以北為上¶
(中宫及皇太子儀/無府國官以下儀)使者至受勞問者第大門外掌次者¶
<pb:KR2m0001_WYG_139-3b>¶
延入次使者及受勞問者皆公服贊禮者(中宫則内典/引下皆倣此)¶
引使者出次立於門西東向史二人(中宫則内/給使二人)奉制書¶
案(中宫及皇太子/云令案下准此)立於使者之南差退贊禮者引受勞¶
問者立於門東西向受勞問者再拜贊禮者引受勞問¶
者先入立於門内之右西面贊禮者引使者入就庭中¶
位立持案者立於其右贊禮者引受勞問者進就庭中¶
位北面立持案者以案進使者前使者取制書持案者¶
退復位使者稱有制(中宫稱太皇/太后等有令)受勞問者再拜贊禮¶
<pb:KR2m0001_WYG_139-4a>¶
者引受勞問者進詣使者前受制書退復位再拜訖贊¶
禮者引使者以下出又贊禮者引受勞問者随出各即¶
門外位受勞問者再拜訖贊禮者引使者以下退就次¶
又贊禮者引受勞問者入若受勞問者疾未間不堪受¶
制則子弟代受如上之儀(都督刺史禮同所異者諸導/引之官以所勞問州府有司)¶
(充之其使於京師/者則謁者導引)¶
　　勞問外祖母疾苦(中宫問外祖母附其問妃主宗/戚婦女同東宫問外祖母附其)¶
　　　(問妃主母疾苦同/)¶
<pb:KR2m0001_WYG_139-4b>¶
皇帝(中宫云太皇太后皇太后/皇后東宫即云皇太子)遣使勞問外祖母疾苦¶
本司散下其禮所司随職供辦内給事一人(皇太子則/閹官一人)¶
為使所司先於受勞問者第大門外之右設使者便次¶
南向又於内寝庭少北(皇太子儀/西階前)設使者位南向(皇太/子儀)¶
(東/向)又於使者位之南(皇太子/位東)三丈所設受勞問者位北¶
向(皇太子/西向)使者至受勞問者大門外掌次者延入次使¶
者服公服攝迎者亦公服使者出次立於門西東面給¶
使二人奉制書案(皇太子令書案/中宫同餘倣此)立於使者之南差退¶
<pb:KR2m0001_WYG_139-5a>¶
贊禮者引攝迎者出立於門東西面攝迎者再拜訖贊¶
禮者引攝迎者先入立於門内之右西面内典引引使¶
者入就内寝庭位立(皇太子儀使/者東面立)持案者立於使者之¶
右(皇太子儀給使奉令書案/随入立於使者之南差退)受勞問者服朝服女侍者¶
引就庭中位立持案者以案進使者前使者取制書持¶
案者退復位使者稱有制(太皇太后皇太后/皇后等即稱有令)受勞問者¶
再拜女侍者進詣使者前受制書退授受勞問者受勞¶
問者又再拜内典引引使者以下出女侍者引受勞問¶
<pb:KR2m0001_WYG_139-5b>¶
者退贊禮者引攝迎者随出各就門外位攝迎者再拜¶
内典引引使者退即便次贊禮者引攝迎者入若受勞¶
問者疾未間不堪受制則攝迎者於外堂之庭拜受制¶
書如上禮其異者受制書詣閤授女侍者女侍者受奉¶
入授受勞問者○凡有勞問無正篇者皆臨時約准上¶
禮而為之凡内侍之屬充使則内侍内常侍以下准所¶
慰勞者尊卑臨時准約○皇太子於諸王妃主以下疾¶
苦其存家人親屬之禮率爾遣近侍勞問則主人受勞¶
<pb:KR2m0001_WYG_139-6a>¶
問之者待之亦從家人親屬之式不拜迎拜送及不為¶
授受之禮¶
　　五服制度¶
　斬縗三年　齊縗三年(杖周不杖周/五月三月)¶
　大功(長殤九月中殤/七月成人九月)小功(殤成人/並五月)緦麻(殤成人/並三月)¶
　　　斬縗三年正服¶
子為父(則斬縗/三年)女子子在室為父(女子子重稱子者别/於男子言在室關已)¶
(許/嫁)女子子嫁反在父之室為父(遭䘮後而出者始服齊/縗周出而虞則受以三)¶
<pb:KR2m0001_WYG_139-6b>¶
(年之服既虞而出則小祥/亦如之既除䘮而出則已)¶
　　　加服¶
嫡孫為祖(謂承重者為曽祖/髙祖後亦如之)父為長子(重其當先祖之/正體又将代已)¶
(為宗廟主故庶子不得為長子三年不繼祖/與禰也於庶子之嫡孫乃為其嫡子三年矣)¶
　　　義服¶
為人後者為所後父(受重故三年為所後祖亦如/之凡為人後者不以嫡子也)妻為¶
夫(夫尊/而親)妾為君(妾謂夫/為君)國官為國君(布帶繩屨/既葬除之)¶
　　　縗冠¶
<pb:KR2m0001_WYG_139-7a>¶
右正服加服縗裳三升義服三升半冠同六升右縫通¶
屈一條繩為武垂下為纓冠外縪(凡服上曰縗下曰裳/布八十縷為升外畢)¶
(者冠前後屈而/出於武外厭之)婦人之縗連裳以六升布為總(總束/髪也)童¶
子亦連裳¶
　　　絰帶屨¶
右苴麻絰帶首絰大九寸左本在下繩纓五分首絰去¶
一以為腰絰大七寸二分絞垂兩結相去四寸婦人絰¶
如男子又有絞帶(苴惡貌也首絰象緇布冠之頍項腰/絰象大帶絞帶象革帶五分腰絰去)¶
<pb:KR2m0001_WYG_139-7b>¶
(一為之齊縗/以下用布)菅屨外納(外納納其/餘於外也)婦人屨亦如男子¶
　　　杖¶
右苴竹杖其大如腰絰長齊其心本在下主婦亦杖諸¶
婦則不杖童子不杖其當室者則絻而杖(童子及婦人/不杖者以其)¶
(不能病然而童子當/室杖者尊為䘮主)¶
　　　絻¶
右狀象冠廣寸無辟積童子當室亦服之¶
　　　總論制度¶
<pb:KR2m0001_WYG_139-8a>¶
三公以下皆三月而葬而虞三虞而卒哭十三月小祥¶
除首絰練八升布為冠纓武亦如之婦人練總除腰絰¶
二十五月大祥除靈座(自後有祭/設几席)除縗裳去絰杖十五¶
升布深衣布縞冠素紕纓革帶素屨婦人除縗裳去絰¶
縞總衣屨如男子二十七月禫祭𤣥冠皁纓仍布深衣¶
革帶吉屨婦人緇總衣屨如男子踰月復平常¶
　　　齊縗三年正服¶
子為母(舊禮父卒為母周/今改與父在同)為祖後者祖卒則為祖母(為/曽)¶
<pb:KR2m0001_WYG_139-8b>¶
(髙祖後者為曽/髙祖母亦如之)母為長子¶
　　　加服¶
繼母如母(繼母之配父/與親母同)慈母如母(妾之無子者妾子之/無母者父命為子生)¶
(則養之如母死則䘮/之如母貴父之命也)¶
　　　義服¶
繼母為長子　妾為君之長子(與嫡妻同不敢/輕服夫之正統)¶
　　　縗冠¶
右正服加服縗裳四升義服五升其縷四升半成布四¶
<pb:KR2m0001_WYG_139-9a>¶
升冠七升右縫布纓武冠内縪(前後縫於/武内厭縫)¶
　　　絰帶屨¶
右牡麻絰帶首絰大七寸二分本在上繩纓五分首絰¶
去一以為腰絰大五寸七分半布代絞帶屨内納¶
　　　杖¶
桐杖大如腰絰通圎之長齊其心本在下十三月小祥¶
除首絰練九升布為冠纓武亦如之其他祥禫變除與¶
斬縗同踰月復平常¶
<pb:KR2m0001_WYG_139-9b>¶
　　　齊縗杖周正服¶
父卒母嫁及出妻之子為母皆報(父卒為父後者為嫁/母無服母猶服之不)¶
(為出母之黨服則/為繼母之黨服)為祖後者祖在為祖母(為曽祖髙祖/後者亦如之)¶
　　　義服¶
父卒繼母嫁從為之服報(若繼母出則不服若繼母出/嫁子從而寄育則服不從則)¶
(不/服)夫為妻¶
　　　齊縗不杖周正服¶
為祖父母(父所生庶母亦同唯/為祖後者乃不服)為伯叔父　為兄弟¶
<pb:KR2m0001_WYG_139-10a>¶
為衆子(衆子者長子之弟及妾子凡父母於子舅姑於/婦并傳重於嫡孫所傳重非嫡及養子為後者)¶
(服之皆如/衆子婦服)為兄弟之子(女在室亦/然報之)為嫡孫(有嫡子則無/嫡孫凡為後)¶
(承嫡者雖曽孫/𤣥孫與孫同)為姑姊妺女子子在室及適人無主者¶
姑姊妺報(無主無祭主謂無夫與子/人之所哀憐不忍降之)女子子為祖父母¶
(雖出嫁猶不/敢降其祖)妾為其子¶
　　　加服¶
女子子適人者為兄弟之為父後者(出嫁猶不降為父/後者婦人有歸宗)¶
(之義故不自/絶其族類)¶
<pb:KR2m0001_WYG_139-10b>¶
　　　降服¶
妾為其父母(凡妾為私/親如衆人)為人後者為其父母報(凡為人/後者本)¶
(親降等其妻/又降夫一等)女子子適人者為其父母¶
　　　義服¶
為伯叔母(服與伯/叔同)為繼父同居者(子無大功之親母與/之適人所適者亦無)¶
(大功之親是謂繼父同居繼/子之子不從服為繼父不報)妾為嫡妻(嫡妻不/為妾服)妾為君¶
之庶子　婦為舅姑(其夫為曽祖髙祖後者/其妻從服亦如舅姑)為夫兄弟¶
之子(男女/同報)舅姑為嫡婦(其夫應三年者然/後為其婦齊縗周)¶
<pb:KR2m0001_WYG_139-11a>¶
　　　齊縗五月正服¶
為曽祖父母(本三月以其降殺太/多故新議改従五月)女子子在室及嫁者¶
為曽祖父母¶
　　　齊縗三月加服¶
為髙祖父母(重其縗麻尊尊也減/其日月為恩殺也)女子子在室及嫁者¶
為髙祖父母(不敢降/其祖也)¶
　　　義服¶
為繼父不同居(先同今異繼父有子及有大功之親/雖同住亦為異居元不同者不服)¶
<pb:KR2m0001_WYG_139-11b>¶
右降服亦縗裳四升冠七升正服五升冠八升義服六¶
升冠九升右縫布纓武冠内縪前後縫於武内厭縫之¶
(婦則布總精麤/亦如男子之冠)其絰帶與三年同其杖三年及杖周皆¶
桐杖各大如腰絰通圓之長齊其心本在下麤屨内納¶
不杖周則麻屨五月三月則繩屨其三年者與齊縗同¶
杖周者十一月小祥十三月大祥十五月禫逾月除復¶
平常禫變節皆與斬縗同其父卒母嫁出妻之子為母¶
及為祖後祖在為祖母雖周除仍心䘮三年義服齊縗¶
<pb:KR2m0001_WYG_139-12a>¶
三月者縗裳六升冠九升絰帶與周親同而繩屨¶
　　　大功殤(長殤九月/中殤七月)正服¶
為子女子子之長殤中殤(殤者男女未成人而死可哀/傷者男子已娶女子許嫁皆)¶
(不為殤年十九至十六為長殤十五至十二為中殤十/一至八嵗為下殤八嵗以下為無服之殤哭之以日易)¶
(月服周者哭之十三日大功/九日小功五日緦麻三日)為叔父之長殤中殤　為¶
姑姊妺之長殤中殤　為兄弟之長殤中殤　為嫡孫¶
之長殤中殤(嫡曽孫嫡/𤣥孫亦同)為兄弟之子女子子之長殤中¶
殤¶
<pb:KR2m0001_WYG_139-12b>¶
　　　義服¶
為夫之兄弟之子女子子之長殤中殤¶
　　　成人九月正服¶
為従父兄弟(今之同堂兄弟/姊妺之在室者)為庶孫(女在室/亦然)¶
　　　降服¶
為女子子適人者(出降者兩女各出不再降/若兩男各為人後亦如之)出母為女¶
子子適人者(女服/同)為兄弟之女適人者報　為人後者¶
為其兄弟　為人後者為其姑姊妺在室者報¶
<pb:KR2m0001_WYG_139-13a>¶
右成服縗裳八升冠十升餘皆與長殤同¶
　　　義服¶
為夫之祖父母　為夫伯叔父母報(報者旁尊不/足以尊降)為夫¶
之兄弟女適人者報　為人後者其妻為本生舅姑¶
為衆子婦¶
右降服縗裳七升正服縗裳八升冠同十升義服縗裳¶
九升冠十升(婦人則布總精/麤如男子冠)牡麻絰首絰大五寸七分¶
半長殤及成人皆九月絰以繩纓中殤皆七月絰無纓¶
<pb:KR2m0001_WYG_139-13b>¶
俱五分首絰去一以為腰絰大四寸六分布帶繩屨¶
　　　小功五月殤正服¶
為子女子子之下殤　為叔父之下殤　為姑姊妺之¶
下殤　為兄弟之下殤　為嫡孫之下殤　為兄弟之¶
子女子子之下殤　為從父兄弟姊妺之長殤　為庶¶
孫丈夫婦人之長殤¶
　　　降服¶
為人後者為其兄弟之長殤　為姪丈夫婦人之長殤¶
<pb:KR2m0001_WYG_139-14a>¶
(出嫁姑/為之服)為人後者為其姑姊妺之長殤¶
　　　義服¶
為夫之兄弟之子女子子之下殤　為夫之叔父之長¶
殤¶
右降正服冠縗同十升義服十一升澡麻絰帶(澡謂去/其莩垢)¶
(不絶/其本)冠左縫不厭(婦人布總精/麤如男子)首絰大四寸六分五分¶
首絰去一以為腰絰大三寸七分布帶吉屨無絇婦人¶
縗絰精麤如男子(降服/不澡)¶
<pb:KR2m0001_WYG_139-14b>¶
　　　成人正服¶
為従祖祖父報(祖之兄弟也兄弟之/孫女在室亦如之)為從祖父報(父之/同堂)¶
(兄弟同堂兄弟之/女之在室亦如之)為從祖姑姊妺在室者報(父之同堂/姊妺及己)¶
(再従/姊妹)為從祖兄弟報(再從/兄弟)為從祖祖姑在室者報(祖之/姊妹)¶
為外祖父母　為舅及從母丈夫婦人報(母之兄/弟姊妹)¶
　　　降服¶
為従父姊妺適人者報(同堂/姊妹)為孫女適人者　為人後¶
者為其姑姊妹適人者報¶
<pb:KR2m0001_WYG_139-15a>¶
　　　義服¶
為從祖祖母報(祖之兄/弟妻)為從祖母報(父之同堂/兄弟妻)為夫之¶
姑姊妺在室及適人者報　娣姒婦報　為同母異父¶
兄弟姊妺報　為嫡母之父母兄弟從母(謂妾子為嫡/母之父母兄)¶
(弟姊妺嫡母/卒則不服)為庶母慈己者(謂庶母之/乳養己者)為嫡孫之婦(有/嫡)¶
(婦則無嫡孫之婦曽孫𤣥孫/為後者服其婦如嫡孫之婦)母出為繼母之父母兄弟¶
從母(母卒則為其母之黨/服不為繼母之黨服)嫂叔報(兄娣弟/妻同)¶
右降服縗裳十升正服縗裳十一升冠同十一升義服¶
<pb:KR2m0001_WYG_139-15b>¶
縗裳十二升冠與縗同其絰如小功五月唯麻斷本¶
　　　緦麻三月殤正服¶
為從父兄弟姊妹之中殤下殤　為庶孫丈夫婦人之¶
中殤下殤　為從祖叔父之長殤　為從祖兄弟之長¶
殤　為舅及從母之長殤　為從父兄弟之子之長殤¶
　為兄弟之孫之長殤　為從祖姑姊妹之長殤¶
　　　降服¶
為人後者為其兄弟之中殤下殤　為姪丈夫婦人之¶
<pb:KR2m0001_WYG_139-16a>¶
中殤(出嫁姑/為之服)為人後者為其姑姊妺之中殤下殤¶
　　　義服¶
為人後者為從父兄弟之長殤　為夫之叔父之中殤¶
下殤　為夫之姑姊妺之長殤¶
　　　成人正服¶
為族兄弟(三従兄弟三従姊/妹出嫁即無服)為族曽祖父報(曽祖之兄/弟曽孫女)¶
(出嫁即/無服)為族祖父報(曽祖之兄弟同堂兄/弟孫女出嫁則不服)為曽孫𤣥孫¶
　為外孫(女子子/之男女)為従母兄弟姊妺(今謂之姨/兄弟姊妹)為姑之¶
<pb:KR2m0001_WYG_139-16b>¶
子(外兄弟/姊妹)為舅之子(内兄弟/姊妹)為族曽祖姑在室者報(曽/祖)¶
(之姊/妹)為族祖姑在室者報(祖之同/堂姊妹)為族姑在室者報(父/之)¶
(再從/姊妹)¶
　　　降服¶
為從祖姑姊妹適人者報(父之同堂姊妹及/己之再從姊妹)女子子適¶
人者為從祖父報(謂同堂/伯叔父)庶子為父後者為其母(若無/嫡母)¶
(及嫡母卒則申妾子服/外祖父母舅從母服)為從祖祖姑適人者報(祖之/姊妹)為¶
人後者為外祖父母(本生外/祖父母)為兄弟之孫女適人者報¶
<pb:KR2m0001_WYG_139-17a>¶
　　　義服¶
為族曽祖母報(曽祖兄/弟之妻)為族祖母報(祖之同堂/兄弟之妻)為族母¶
報(父之再從/兄弟之妻)為庶孫之婦　女子子適人者為從祖伯¶
叔母(同堂/伯叔)為庶母(父妾有/子者)為乳母　為壻(女子子/之夫報)為妻¶
之父母(從妻/服之)為夫之曽祖髙祖父母　為夫從祖祖父¶
母報(夫之祖兄/弟及妻)為夫之從祖父母報(夫之父同堂/兄弟及其妻)為夫¶
之外祖父母報　為夫之従祖兄弟之子(夫之再從/兄弟之子)為¶
夫之從父兄弟之妻　為夫之從父姊妺在室及適人¶
<pb:KR2m0001_WYG_139-17b>¶
者　為夫之舅及從母報¶
　　　改葬緦(子為父母妻妾為夫既葬除之/)¶
右降正義服冠縗同十五升去其半有事其縷無事其¶
布冠右縫不厭(婦人總精麤/如男子之冠)澡麻斷本以為絰首絰大¶
三寸七分五分首絰去一以為腰絰二寸九分布帶吉¶
屨無絇皇家所絶旁親服者皇弟子為之皆降一等凡¶
童子不緦當室則緦¶
　　　縗裳制度¶
<pb:KR2m0001_WYG_139-18a>¶
凡縗外削幅裳内削幅幅三袧(削猶殺也袧者謂辟兩/側空中央也凡裳前三)¶
(幅後/四幅)若齊裳内縗外(齊緝也凡五服之縗一斬四緝/緝裳者内展之緝縗者外展之)負¶
廣出於適寸(負在背者也適辟領也/負出於辟領外旁一寸)適博四寸出於縗¶
(博廣也辟領廣四寸則與澗中八寸兩/之為尺六寸出於縗者旁出縗外也)縗長六寸博四¶
寸(廣長/當心)衣帶下尺(衣帶下尺者腰也廣/尺足以掩裳上際)衽二尺有五寸¶
(衽所以掩裳際者上正一尺鷰/尾二尺五寸凡用布三尺五寸)衽屬幅(屬猶連也連/幅謂不削也)衣¶
二尺有二寸(此謂袂中也衣自領至腰二尺二寸倍之/四尺四寸加辟領八寸又倍之凡衣用布)¶
(一丈/四寸)袪尺二寸(袪袖/口也)¶
<pb:KR2m0001_WYG_139-18b>¶
　¶
　¶
　¶
　¶
　¶
　¶
　¶
　通典卷一百三十四¶
