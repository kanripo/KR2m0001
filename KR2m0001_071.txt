# -*- mode: mandoku-view; -*-
#+TITLE: 通典
#+DATE: 2015-08-24 22:48:52.141687
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷六十六
<pb:KR2m0001_WYG_071-1a>¶
欽定四庫全書¶
　通典卷六十六¶
　　唐　京　兆　杜　佑　君　卿　纂¶
　禮二十六　嘉十一¶
　　輦輿(夏/宋)　(殷/齊)　(周/梁)　(秦魏漢隋魏大晉/後          唐)　(東晉/)¶
夏氏末代制輦(按輦人所輦也傅𤣥/子曰夏名輦曰輿車)○殷曰胡奴車○¶
周曰輜車即輦也(不知何代去其輪司馬法曰夏后氏/二十人而輦殷十八人而輦周十五)¶
(人而/輦)王后輦車組輓有翣羽蓋(為輇輪人輓之以行有/翣所以禦風塵也以羽)¶
<pb:KR2m0001_WYG_071-1b>¶
(作小蓋/為翳日)○秦以輦為人君之乗○漢因之以雕玉為之¶
方徑六尺或使人輓之或駕果下馬○魏晉小出則乗¶
輦亦名乗輿○東晉過江亡其制度至太元中謝安率¶
意造焉及破苻堅扵淮上獲京都舊輦形制無差義熙¶
五年劉裕執慕容超獲金鉦輦○宋因之(按小輿軿車/今犢車之流)¶
○齊因之而盛増其飾竹蓬箱外鑿鏤金簿碧紗衣織¶
成芚(徒昆/反)錦衣箱裏及仰頂隠膝後户金塗鏤面釘瑇¶
瑁帖金塗松精登仙花鈿緑四望紗萌子上下前後眉¶
<pb:KR2m0001_WYG_071-2a>¶
鏤鍱轅枕長角龍白牙蘭瑇&KR0536;金塗校飾漆障形板在¶
蘭前金銀花獸攫天代龍師子鏤面榆花鈿金龍虎扶¶
轅軛上金鳳凰鈴鏁銀口帶星後梢瑇&KR0536;帖金塗花沓¶
銀星花獸幔竿杖金塗龍牽縱横長網又制卧輦校飾¶
如坐輦不堪服用復制小輿形如軺車小行幸則乗之¶
○梁制小輿似軺車金裝漆畫施八横元正大㑹乗出¶
上殿西堂舉哀亦乗之行則從後又制歩輿方四尺上¶
施隠漆人輿上殿天子至下賤通得乗之復制副輦加¶
<pb:KR2m0001_WYG_071-2b>¶
笨(歩本/反)如犢車通幰朱絡謂之蓬輦○後魏道武帝天¶
興初始修軒冕制乾象輦羽葆圓蓋畫日月五星二十¶
八宿天街雲䍐(星經曰昴畢為天街天/子出旄頭䍐畢以前驅)山林奇瑞遊麟¶
飛鳳朱雀𤣥武騶虞青龍駕二十四馬又制大樓輦車¶
龍輈加玉飾四轂六衡方輿圓蓋金雞樹羽寳鐸旒蘇¶
鸞雀立衡螭龍銜軛建太常畫升龍日月駕二十牛又¶
制象輦左右金鳳白鹿仙人羽葆旒蘇金鈴玉佩初駕¶
二象後以六駝代之復有游觀小樓等輦駕十五馬車¶
<pb:KR2m0001_WYG_071-3a>¶
等草創修制多違舊章○隋制輦而不施輪通幰朱絡¶
飾以金玉而人荷之又依梁制副輦復制輿如輦而小¶
宮苑私宴御之小輿方形同幄帳自閣内升正殿御之¶
○大唐制輦有七一曰大鳳輦二曰大芳輦三曰仙遊¶
輦四曰小輕輦五曰芳亭輦六曰大玉輦七曰小玉輦¶
轝有三一曰五色轝二曰常平轝三曰腰轝大駕鹵簿¶
先五輅以行¶
　　旌旗(夏/)　(殷/)　(周/)　(秦/)　(漢/)　(後周/)¶
<pb:KR2m0001_WYG_071-3b>¶
黄帝振兵教熊羆貔貅貙虎制陣法設五旗五麾○夏¶
氏奚仲為車正建旗斿旐以别尊卑等級○殷因之○¶
周制司常掌九旗王建太常(畫日月扵縿首象天明也/其制杠長九仞以素錦綢)¶
(之以絳帛一幅為縿附扵杠畫龍扵縿上又屬十二斿/扵縿首長十二仞毎斿皆畫交龍十三其杠首仍注五)¶
(采羽扵上縿/音所感反)諸侯建旂(交龍為旂畫交龍者一象升朝/一象下復諸侯五等若從王田)¶
(獵同建皆九斿象大火/九星斿仞各隨命數)孤卿建旜(通帛為旜孤卿不畫/言奉王之政教而已)¶
(周尚赤旌旗皆絳杠/仞旗斿各隨命數)大夫士建物(雜帛為物以素飾其/側杠仞各隨命數言)¶
(以先王正道佐/職白殷之色也)師都建旗(熊虎為旗六鄉六遂大夫謂/之師都都人所聚畫熊虎者)¶
<pb:KR2m0001_WYG_071-4a>¶
(鄉遂出軍賦象其守猛莫敢犯也州里縣鄙鄉遂之官/互約言之考工記曰熊旗六斿以象伐伐白虎宿也)¶
州里建旟(鳥隼為旟畫鳥/隼者象其勇健)縣鄙建旐(龜蛇為旐象其扞/難辟害四斿象營)¶
(室𤣥武/宿也)道車載旞(道車象輅也王以朝夕燕出入所乗/全羽為旞全羽析羽皆象文徳夏采)¶
(注云禹貢徐州貢夏翟羽有/虞氏以為緌後染羽用之)斿車載旌(析羽/為旌)大麾以田¶
(夏后氏/之正色)大帛以即戎(殷之/正色)翿旌(君射扵國中以翿旌為/獲白羽與朱羽揉鴻脰)¶
(韜杠/三仞)龍旃(君射扵境所用也畫/龍扵通帛之旃上)○秦水徳旗斿皆尚黒¶
其制未詳○漢制龍旃九斿七仞以象大火鳥旟七斿¶
五仞以象鶉火熊旗六斿五仞以象參伐龜蛇旐四斿¶
<pb:KR2m0001_WYG_071-4b>¶
四仞以象營室弧旌枉矢以象弧也此諸侯以下之所¶
建也○後周太常畫三辰(日月/五星)旂畫青龍(天子升龍/諸侯交龍)旟¶
畫朱鳥旌畫黄麟旗畫白虎旐畫𤣥武皆加雲氣其旜¶
物在軍亦畫其事號加之以雲氣徽幟亦如之(通帛為/旜雜帛)¶
(為物事號所書其人官與/姓名之事號徽幟亦書之)旌節又畫白虎而析羽扵其¶
上又司常掌旗物之藏通帛之旗六以供郊祀蒼赤黄¶
白𤣥等旗三辰之常畫繢之旗六以充王輅之等一曰¶
三辰之常二曰青龍旗三曰朱雀旟四曰黄麟旌五曰¶
<pb:KR2m0001_WYG_071-5a>¶
白虎旂六曰𤣥武旐皆左建旗而右建闒㦸又有繼旗¶
四以施軍旅一曰麾以供軍將二曰旞以供師帥三曰¶
□(音/伐)以供旅帥四曰斾以供卒長諸公方輅碧輅建旂¶
金輅建旟象輅建物木輅建旐諸侯自金輅而下如諸¶
公之旗諸伯自象輅而下如諸侯之旗諸子自犀輅而¶
下如諸伯之旗諸男自篆輅而下如諸子之旗三公犀¶
輅貝輅篆輅建旟旐夏篆夏縵及輚車建物孤卿以下¶
各以其等其旗旌杠皇帝六仞諸侯五大夫四士三斿¶
<pb:KR2m0001_WYG_071-5b>¶
皇帝曵地諸侯及軹大夫及轂士及軫凡注毛扵杠首¶
曰綏析羽曰旌全羽曰旞其縿皇帝諸侯加以弧韣闒¶
㦸方六尺而被之以黻唯皇帝諸侯輅建焉(闒㦸杠綢/與旗同)¶
　　鹵簿(屬車附○秦/  後魏  隋)　(漢唐後漢/大)　(晉/)　(東晉/)　(宋/)¶
秦制大駕屬車八十一乗(周制凡良車散車不在等者/其用無常以給遊燕及恩惠)¶
(之賜從軍所載財貨輜重之車車後開户作之有功有/沽良車功多散車功少鄭𤣥曰作之有功有沽沽麄也)¶
(則屬車之流周末諸侯有貳車九乗秦滅九國而兼其/車服故屬車八十一乗薛綜曰屬者相連屬也皆在後)¶
(行/)法駕半之左右分行其車皆皂蓋赤裏朱轓輜戈矛¶
<pb:KR2m0001_WYG_071-6a>¶
弩箙尚書御史所載最後一乗懸豹尾豹尾以前為省¶
中(小學漢官篇曰豹尾過後罷屯觧圍胡廣曰施之道/路故湏過後屯圍乃得觧罷所以戒不虞也淮南子)¶
(曰軍正執豹皮所以制正/其衆也省中即今之仗内)○漢制乗輿大駕備車千乗¶
騎萬匹屬車八十一乗公卿奉引太僕大將軍參乗祀¶
天扵甘泉用之○後漢明帝上原陵(光武/陵)大喪並因前¶
代為大駕用八十一乗祀天南郊則法駕用三十六乗¶
河南尹執金吾雒陽令奉引奉車郎御史侍中叅乗前¶
驅有九斿雲䍐(徐廣曰斿車九乗前史不記形也史記/曰武王克紂百夫荷䍐旗以先驅張平)¶
<pb:KR2m0001_WYG_071-6b>¶
(子東京賦曰雲䍐九斿/薛綜曰䍐旌旗名也)鳳凰車闒㦸車(薛綜曰闒之為/言垂也取四㦸)¶
(垂車/邊也)皮軒車鸞旗車後有金鉦車黄鉞車(司馬法曰夏/執元鉞殷執)¶
(白鉞周/執黄鉞)黄門鼓車黄門令校駕祀天南郊祀地明堂宗¶
廟尤省謂之小駕每出太僕奉駕中常侍小黄門副尚¶
書主者郎令史副侍御史蘭臺令史副皆執仗以督整¶
車騎謂之䕶駕春秋上陵尤省扵小駕直事尚書一人¶
從○晉制大駕鹵簿先象車鼓吹一部十三人中道次¶
靜室令駕一中道式道候二人駕一分左右次洛陽尉¶
<pb:KR2m0001_WYG_071-7a>¶
二人騎分左右次洛陽亭長九人赤車駕一分三道鼓¶
吹正二人引次洛陽令皂車駕一中道次河南中部掾¶
中道河橋掾在左功曹史在右並駕一次河南尹駕駟¶
㦸吏六人次河南主簿駕一中道次河南主記駕一中¶
道次司隸部河南從事中道都部從事居左别駕從事¶
居右並駕一次司𨽻校尉駕三㦸吏六人次司𨽻主簿¶
駕一中道次司𨽻主記駕一中道次廷尉明法掾中道¶
五官掾居左功曹吏居右並駕一次廷尉卿駕駟㦸吏¶
<pb:KR2m0001_WYG_071-7b>¶
六人次廷尉主簿主記並駕一在左太僕引從如廷尉¶
在中宗正引從如廷尉在右次太常駕駟中道㦸吏六¶
人太常外部掾居左五官掾功曹吏居右並駕一次光¶
禄引從中道太常主簿主記居左衞尉引從居右並駕¶
一次太尉外督令史駕一中道次東西捕賊倉户等曹¶
屬駕一引從次太尉駕駟中道太尉主簿舍人各一人¶
祭酒二人並駕一在左右次司徒引從駕駟中道次司¶
空引從駕駟中道三公騎令史㦸各八人鼓吹各一部¶
<pb:KR2m0001_WYG_071-8a>¶
七人次中䕶軍中道駕駟鹵簿左右各二行㦸楯在外¶
弓矢在内鼓吹一部七人次歩兵校尉在左長水校尉¶
在右並駕一鹵簿左右二行㦸楯在外刀楯在内鼓吹¶
各一部七人次驍騎將軍在左游擊將軍在右並駕一¶
皆鹵簿左右各二行㦸楯在外刀楯在内鼓吹各一部¶
七人騎隊五在左五在右隊各五十四匹命中督二人¶
分領左右各有㦸吏二人麾幢揭鼓在隊前次左將軍¶
在左前將軍在右並駕一皆鹵簿左右各二行㦸楯在¶
<pb:KR2m0001_WYG_071-8b>¶
外刀楯在内鼓吹各一部七人次黄麾騎中道次黄門¶
前部鼓吹左右各一部十三人駕駟八校尉佐仗左右¶
各四行外大㦸楯次九尺楯次弓矢弩並熊渠佽飛督¶
領之次司南車駕駟中道䕶駕御史騎夹左右次謁者¶
僕射駕駟中道次御史中丞駕一中道次武賁中郎將¶
騎中道次九斿車中道武剛車夾左右並駕駟次雲䍐¶
車駕駟中道次闒㦸車駕駟中道長㦸斜偃向後次皮¶
軒車駕駟中道次鸞旗車中道建華車分左右並駕駟¶
<pb:KR2m0001_WYG_071-9a>¶
次䕶駕尚書郎三人都官郎中道駕部在左中兵在右¶
並騎又有䕶駕尚書一人騎督攝前後無常次相風中¶
道次司馬督在前中道左右各司馬史三人引仗左右¶
各六行外大㦸楯二行次九尺楯次刀楯次弓矢次弩¶
次五時車左右有遮列騎次典兵中郎中道督攝前却¶
無常左殿中御史右殿中監並騎次髙蓋中道左罼右¶
䍐次御史中道左右節郎各四人次華蓋中道次殿中¶
司馬中道殿中都尉在左殿中校尉在右左右各四行¶
<pb:KR2m0001_WYG_071-9b>¶
細楯一行在弩内又殿中司馬一行殿中都尉一行殿¶
中校尉一行次棡鼓中道次金根車駕六馬中道太僕¶
大將軍叅左右又各増三行為九行司馬史九人引大¶
㦸楯二行九尺楯一行刀楯一行細弩一行跡禽一行¶
槌斧一行刀楯一行連細楯殿中司馬殿中都尉殿中¶
校尉為左右各十二行金根車建青旂斿十二左右將¶
軍騎在左右殿中將軍持鑿腦斧夾車車後衣書主職¶
歩從六行合左右三十二行次曲華蓋中道侍中散騎¶
<pb:KR2m0001_WYG_071-10a>¶
常侍黄門侍郎並騎分左右次黄鉞車駕一在左御麾¶
騎在右次相風中道次中書監騎左秘書監騎右次殿¶
中御史騎左殿中監騎右次五牛旗赤青在左黄在中¶
白黒在右次大輦中道太官令丞在左太醫令丞在右¶
次青立車次青安車次赤立車次赤安車次黄立車次¶
黄安車次白立車次白安車次黒立車次黒安車合十¶
乗並駕駟建旗十二斿如車色立車正竪旗安車斜拖¶
之次闒猪車駕駟中道無旗次耕根車駕駟中道赤旗¶
<pb:KR2m0001_WYG_071-10b>¶
十二斿熊渠督左佽飛督右次御軺車次御四望車次¶
御衣車次御書車次御藥車並駕牛中道次尚書令在¶
左尚書僕射在右又尚書郎六人分左右並駕一又治¶
書侍御史二人分左右又侍御史二人分左右又蘭臺¶
令史分左右並騎次豹尾車駕一自豹尾車後而鹵簿¶
盡矣但以神弩二十張夾道至後部鼓吹其五張神弩¶
置一將左右各二將次輕車二十乗左右分駕次流蘇¶
馬六十匹次金鉞車駕三中道左右䕶駕尚書郎并令¶
<pb:KR2m0001_WYG_071-11a>¶
史並騎各一人次金鉦車駕三中道左右護駕侍御史¶
并令史並騎各一人次黄門後部鼓吹左右各十三人¶
次㦸鼓車駕牛二乗分左右次左大鴻臚外部掾右五¶
官掾功曹史並駕一次大鴻臚駕駟㦸吏六人次大司¶
農引從中道大鴻臚主簿主記右少府引從次三卿並¶
騎吏四人鈴下二人執馬鞭辟車六人執方扇羽林十¶
人朱衣次領軍將軍中道鹵簿左右各二行九尺楯在¶
外弓矢在内鼓吹如護軍次後軍將軍在左右軍將軍¶
<pb:KR2m0001_WYG_071-11b>¶
在右各鹵簿鼓吹如左軍前軍次越騎校尉在左屯騎¶
校尉在右各鹵簿鼓吹如歩兵射聲次領護驍騎遊軍¶
校尉皆騎吏四人乗馬夾道都督兵曹各一人乗馬在¶
中騎將軍四人騎校鞉角金鼓鈴下信幡軍校並駕一¶
功曹吏主簿並騎從繖扇幢麾各一騎鼓吹一部七騎¶
次領護軍加大車斧五官掾騎從次騎十隊隊各五十¶
匹將一人持幢一人持鞉一人並騎在前督戰伯長各¶
一人並騎在後羽林騎督幽州突騎督分領之郎部十¶
<pb:KR2m0001_WYG_071-12a>¶
隊隊各五十人絳&KR0129;將一人騎鞉角各一人在前督戰¶
伯長一人歩在後騎皆持矟次大㦸一隊九尺楯一隊¶
刀楯一隊弓一隊弩一隊五隊隊各五十人黒袴褶將¶
一人騎校鞉角各一人歩在前督戰伯長各一人歩在¶
後金顔督將並領之其屬車因後漢制(復制御衣御書/御軺御藥等車)¶
(駕牛陽燧四望/幰皁輪小形)○東晉屬車五乗而已加緑油幢朱絲¶
絡飾青交路黄金塗五末其輪轂猶素兩箱無金錦之¶
飾其一車又是軺車舊儀天子所乗駕六元興中屬車¶
<pb:KR2m0001_WYG_071-12b>¶
唯九乗苻堅敗又得偽車輦増為十二乗○宋孝建中¶
尚書令建平王宏議屬車起秦八十一乗及三十六乗¶
並不出經典自胡廣蔡邕𫝊説耳又是從官所乗非常¶
副車正數江左五乗則儉不中禮帝王文物旗旒皆十¶
二為節今宜依禮十二乗為制○後魏道武帝天興二¶
年命禮官採古法制三駕鹵簿一曰大駕設五輅建太¶
常屬車八十一乗平城令代尹司隸校尉丞相奉引太¶
尉陪乗太僕御從輕車介士千乗萬騎魚麗鴈行前驅¶
<pb:KR2m0001_WYG_071-13a>¶
皮軒闒㦸芝蓋雲䍐指南後殿豹尾鳴笳唱上不作鼓¶
吹軍戎大祠則設之二曰法駕屬車三十六乗平城令¶
代尹太尉奉引侍中陪乗奉車都尉御廵狩小祠則設¶
之三曰小駕屬車十二乗平城令太僕奉引常侍陪乗¶
奉車郎御遊宴離宮則設之天賜二年初改大駕魚麗¶
鴈行更為方陣鹵簿列歩騎内外為四重列標建旌通¶
門建五色車旗各處其方諸王導從在甲騎内公在幢¶
内侯在歩矟内子在刀楯内五品朝臣夹列乗輿前兩¶
<pb:KR2m0001_WYG_071-13b>¶
箱官卑者先引王公侯子車(後魏制除/伯男爵)旒麾蓋信幡及¶
散官褠服一皆絳黑○隋煬帝大業初復備大駕屬車¶
備八十一乗並如犢車紫通幰朱&KR0093;絡黄金飾駕一牛¶
在鹵簿中單行正道後帝嫌多大駕減為三十六乗法¶
駕宜用十二小駕除之可也○大唐大駕屬車十二乗¶
大駕行幸則分前後施扵鹵簿之内若大陳設則分左¶
右施扵衞内其鹵簿制具開元禮¶
　通典卷六十六¶
