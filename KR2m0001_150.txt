# -*- mode: mandoku-view; -*-
#+TITLE: 通典
#+DATE: 2015-08-24 22:48:53.944653
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百四十五
<pb:KR2m0001_WYG_150-1a>¶
欽定四庫全書¶
　通典卷一百四十五¶
　　唐　京　兆　杜　佑　　君　卿　　纂¶
　樂五¶
　　歌¶
釋名曰人聲曰歌歌者柯也所歌之言是其質也以聲¶
吟詠有上下如草木之有柯葉説文曰詠歌也從言永¶
聲也爾雅曰徒歌謂謠齊歌也○虞書曰九功惟序九¶
<pb:KR2m0001_WYG_150-1b>¶
序惟歌(六府三事之功有次序皆/可歌樂乃徳政之致也)勸之以九歌俾勿壊¶
(歌以勸之使致勿/壊在此三者而已)又帝庸作歌曰勅天之命惟時惟幾¶
(因庶尹允諧故作歌以戒之安不忘危也勅/正也奉天命以臨民惟政在順時在慎微)乃歌曰股¶
肱喜哉元首起哉百工熙哉(元首君也股肱之臣喜樂/盡忠君之治功乃起百官)¶
(之業/乃廣)臯陶乃賡載歌曰元首明哉股肱良哉庶事康哉¶
(賡續載成也帝歌歸美股肱/乃賡以成其美賡音加孟反)又歌曰元首叢脞哉股肱¶
惰哉萬事墮哉(叢脞細碎無大略也君如此則臣懈/怠萬事墮廢其功不成故以申戒)帝¶
王世紀曰舜恭已無為歌南風之詩詩曰南風之時兮¶
<pb:KR2m0001_WYG_150-2a>¶
可以阜吾民之財兮南風之薰兮可以解吾民之慍兮¶
○禹省南土塗山之女令其妾候禹於塗山之陽女乃¶
作歌始為南音(昔有娀氏二女居九成臺天帝使鷰夜/徃二女覆以玉筐既而視之鷰遺二卵)¶
(五色北飛不反二女作歌始為北音夏后孔甲游於東/陽萯山天大風晦㝠迷入人室主人方乳或曰后來是)¶
(良日也必大吉或曰不勝之子必有殃后乃取以歸曰/以為我子誰敢殃之後折橑斧破斷其足孔甲曰嗚呼)¶
(有命矣乃作破斧之歌始為東音周昭王南征殞於漢/中王右辛餘靡長且多力振王北濟周公乃封之西翟)¶
(徙宅西河追思故處作歌始/為西音此蓋四方之歌也)夏太康失道畋游十旬弗¶
反其弟五人待于洛汭述大禹之戒作五子之歌○周¶
<pb:KR2m0001_WYG_150-2b>¶
禮春官太師祭祀帥瞽登歌小師掌敎絃歌(敎謂敎瞽/矇出音絃)¶
(謂琴瑟歌/依詠詩也)樂師帥學士而歌徹(於有司徹/而歌詠也)樂記師乙曰¶
夫歌者直已而陳徳也寛而靜柔而正者宜歌頌廣大¶
而靜疏逹而信者宜歌大雅恭儉而好禮者宜歌小雅¶
正直而靜亷而謙者宜歌風肆直而慈愛者宜歌商溫¶
良而能斷者宜歌齊故商者五帝之遺聲也商人識之¶
故謂之商齊者三代之遺聲也齊人識之故謂之齊又¶
曰歌者上如抗下如墜曲如折止如槀木倨中矩句中¶
<pb:KR2m0001_WYG_150-3a>¶
鈎纍纍乎端如貫珠(言歌聲之著動人心之審有如此/事也郊特牲曰歌者在上匏竹在)¶
(下貴人聲也/注云匏笙也)故歌之為言也長言之也説之故言之言¶
之不足故長言之長言之不足故嗟歎之嗟歎之不足¶
故不知手之舞之足之蹈之也(長言引其聲也嗟歎和/續之也不知手足舞蹈)¶
(懽之/至也)○周衰有秦青者善謳而薛談學謳於青未窮青¶
之伎而辭歸青餞之於郊乃撫節悲歌聲振林木響遏¶
行雲遂留不去以卒其業○又有韓娥東之齊至雍門¶
匱糧乃鬻歌假食既而去餘響繞梁三日不絶左右謂¶
<pb:KR2m0001_WYG_150-3b>¶
其人不去也又過逆旅人逆旅人辱之韓娥因曼聲哀¶
哭一里老幼悲愁垂涕相對三日不食遽而追之韓娥¶
還復為曼聲長歌衆皆喜躍抃舞不能自禁非向之悲¶
也乃厚賂遺之故雍門之善歌哭即韓娥之遺聲也(許/慎)¶
(曰曼聲/長聲也)○衞人王豹處淇川善謳河西之人皆化齊人¶
綿駒居髙唐善歌齊之右地亦𫝊其業○漢有虞公善¶
歌能令梁上塵起武帝時李延年善歌為協律都尉○¶
但歌四曲自漢代無絃節伎最先一人唱三人和魏帝¶
<pb:KR2m0001_WYG_150-4a>¶
尤好之時有宋容華者清徹好聲善唱此曲當時稱妙¶
自晉以來不復𫝊遂絶○齊有朱顧仙善聲讀曲齊武¶
朱子尚又善歌二人遂俱蒙厚賚○梁有呉安泰善歌¶
後為樂令精解聲律初改四曲别江南上雲樂内人王¶
金珠善歌呉聲四曲又製江南歌當時妙絶今斯宣達¶
選樂府少年好手進内習學呉弟安泰之子又善歌次¶
有韓法秀又能妙歌呉聲讀曲等古今獨絶○大唐貞¶
觀中有尚書侯貴和妾名麗音特善唱行天清暢舒雅¶
<pb:KR2m0001_WYG_150-4b>¶
含嚼姿態有喉牙吐納之異後改號方等女亦𫝊其母¶
伎方等卒後有郝三寳亦善歌行天有人引三寳歌之¶
諸女隔簾聼之發聲便笑三寳初不知怒曰亦堪女郎¶
終身倣效何忽嗤笑女曰上客所為殊有乖越請一聼¶
之始發一聲三寳便拜伏曰真方等聲也誠逺所不及¶
也¶
　　雜歌曲¶
白雪周曲也平調清調瑟調皆周房中之遺聲也漢代¶
<pb:KR2m0001_WYG_150-5a>¶
謂之三調大唐顯慶二年上以琴中雅樂古人歌之近¶
代以來此聲頓絶令所司臨習舊曲至三年十月太常¶
寺奏按張華博物志云白雪是天帝使素女鼓五絃琴¶
曲名以其調髙人和遂寡自宋玉以來迄今千祀未有¶
能歌白雪者臣今准勑依琴中舊曲定其宮商然後敎¶
習並合於歌輒以御製雪詩為白雪歌辭又樂府奏正¶
曲之後皆有送聲君唱臣和事彰前史輒取侍中許敬¶
宗等奏和雪詩十六首以為送聲各十六節上善之仍¶
<pb:KR2m0001_WYG_150-5b>¶
付太常編於樂府○明君漢曲也漢宣帝時匃奴單于¶
入朝詔以待詔王嬙配之即昭君也及將去入辭光彩¶
射人悚動左右天子悔焉漢人憐其逺嫁為作此歌晉¶
石崇妓緑珠善舞以此曲敎之而製新歌曰我本漢家¶
子將適單于庭昔為匣中玉今為糞土英晉文王諱昭¶
故晉人謂之明君○相和漢舊曲歌也絲竹更相和執¶
節者歌本一部魏明帝分為二更遞夜宿為十七曲朱¶
生宋識列和等復合之為十三曲○呉歌雜曲並出江¶
<pb:KR2m0001_WYG_150-6a>¶
東晉宋已來稍有增廣凡此諸曲始皆徒歌既而被之¶
絃管又有因絃管金石造歌以被之魏世三調歌辭之¶
類是也(魏晉之代有孫氏善歌舊曲宋識善擊節唱和/陳左善清歌列和善吹笛郝素彈筝朱生善琵)¶
(琶尤發新聲故傅𤣥著書曰人若欽所聞而忽所見不/亦惑乎設此六人生於上代越古今而無儷何但&KR0490;牙)¶
(同契哉按此説則自兹/以後皆孫朱等之遺則)○鳳將鶵漢代舊歌曲也應璩¶
百一詩云為作陌上桑反言鳯將鶵然則鳳將鶵其來¶
久矣特由聲曲訛變以至於此矣○碧玉歌者宋汝南¶
王妾名寵好故作歌之○懊儂歌石崇緑珠所作絲布¶
<pb:KR2m0001_WYG_150-6b>¶
澀難縫一曲而已及東晉隆安初人間訛謠之曲云春¶
草可攬結女兒可攬擷齊髙帝謂之中朝歌○子夜歌¶
者有女子曰子夜歌造此聲晉孝武帝太元中瑯琊王¶
軻家有鬼歌子夜殷允為章郡僑人庾僧䖍家亦有鬼¶
歌子夜殷允為章郡亦是太元中則子夜此時以前人¶
也○長史變者晉司徒左長史王廞臨敗所製○阿子¶
歌歡聞歌者晉穆帝升平初童子輩或歌於道歌畢輒¶
呼阿子汝聞否又呼歡聞否以為送聲後人演其聲以¶
<pb:KR2m0001_WYG_150-7a>¶
為此二曲宋齊時用莎乙子之語稍訛異也○桃葉歌¶
者是晉王子敬妾名縁於篤愛所以作歌○前溪歌者¶
晉車騎將軍沈充所製也○團扇歌者晉中書令王珉¶
與嫂婢有情好甚篤嫂鞭撻過苦婢素善歌而珉好持¶
白團扇故云團扇復團扇持許自遮面憔悴無復理羞¶
與郎相見○督䕶歌者彭城内史徐逵之為魯軌所殺¶
宋高祖使内直督䕶丁旿(音/五)收殯殮之逵之妻帝長女¶
也呼旿至閤下自問殮送之事每問輒嘆息曰丁督䕶¶
<pb:KR2m0001_WYG_150-7b>¶
其聲哀切後人因其聲廣其曲焉歌是宋武帝所製云¶
督䕶初征時儂亦惡聞許願作石尤風四面㫁行旅○¶
讀曲歌者宋人為彭城王義康所製也其歌云死罪劉¶
領軍誤殺劉第四○烏夜啼宋臨川王義慶所作也元¶
嘉十七年從彭城王義康於章郡義慶時為江州至鎮¶
相見而哭為文帝所怪徴還義慶大懼伎妾聞烏夜啼¶
聲叩齋閤云明日應有赦其年更為兗州刺史因作此¶
歌故其和云籠忩忩不開烏夜啼夜夜憶郎來今所𫝊¶
<pb:KR2m0001_WYG_150-8a>¶
歌似非義慶本㫖辭曰歌舞諸少年娉婷無種迹昌蒲¶
花可怜聞名不相識○石城樂宋臧質所作也石城名¶
在竟陵質嘗為竟陵郡於城上眺矚見羣少歌謠通暢¶
因作此曲云生長石城下開門對城樓城中諸少年出¶
入見依投○莫愁樂者出於石城女子名莫愁善歌謠¶
且石城中有忘愁聲故歌云莫愁在何處莫愁石城西¶
艇子打兩漿催送莫愁來○襄陽樂者劉道彥為襄陽¶
太守有善政百姓樂業人户豐贍蠻夷順服悉縁沔而¶
<pb:KR2m0001_WYG_150-8b>¶
居由此有襄陽樂歌也隨王誕作襄陽樂始為襄陽郡¶
元嘉末仍為雍州刺史夜聞羣女歌謠因而作之所以¶
歌和中有襄陽來夜樂之語也其歌云朝發襄陽城暮¶
至大堤曲堤上諸女兒花艷驚郎目○夀陽樂者南平¶
穆王為荆河州作也○西烏夜飛者荆州刺史沈攸之¶
所作也攸之舉兵發荆州來未敗之前思歸京師所以¶
歌云日落西山還去來○三洲歌者諸商客數由巴陵¶
三江口徃還因共作此歌又因三洲曲而作採桑○估¶
<pb:KR2m0001_WYG_150-9a>¶
客樂者齊武帝之所製也布衣時常游樊鄧登阼已後¶
追憶徃事而作歌昔經樊鄧後假楫梅根渚感昔追徃¶
事意滿情不叙使太樂令劉瑤敎習百日無成或啟釋¶
寳月善音律帝使寳月奏之便就勅歌者常重為感憶¶
之聲梁改其名為商旅行○楊叛兒本童謠也齊隆昌¶
時女巫之子曰楊旻隨母入内及長為太后所寵愛童¶
謠云楊婆兒共戲來所歡語訛遂成楊叛兒歌云暫出¶
白門前楊栁可藏烏歡作沈水香儂作博山鑪○襄陽¶
<pb:KR2m0001_WYG_150-9b>¶
蹋銅蹄者梁武西下所作也沈約又作其和○上聲歌¶
者此因上聲促柱得名或用一調或用無調名如古歌¶
辭所謂哀思之音不合中和梁武因之改辭無邪句○¶
常林歡者蓋宋梁間曲宋代荆雍為南方重鎮皆王子¶
為之牧江左辭詠莫不稱之以為樂土故宋隨王誕作¶
襄陽之歌齊武帝追憶樊鄧梁簡文樂府歌云分手桃¶
林岸送别峴山頭若欲寄音信漢水向東流又曰宜城¶
投(音/豆)酒今行熟停鞍繫馬暫棲宿桃林在漢水上宜城¶
<pb:KR2m0001_WYG_150-10a>¶
在荆山北荆州有長林縣江南謂情人為歡常長聲相¶
近蓋樂人誤長為常○玉樹後庭花堂堂黄鸝留金釵¶
兩臂垂並陳後主所造恒與宫女學士及朝臣相唱和¶
為詩太樂令何胥採其尤輕艶者以為此曲○驍壺者¶
蓋是投壺樂也隋焬帝所造以投壺有躍矢為驍壺是¶
也○汎龍舟煬帝幸江都宫所作又令太樂令白明逹¶
造新聲期萬嵗樂藏鈎樂七夕樂相逢樂舞席同心髻¶
玉女行觴神仙留客擲磚縳命鬬鷄子鬬百草還舊宫¶
<pb:KR2m0001_WYG_150-10b>¶
樂掩抑摧藏哀音斷絶¶
　　舞¶
夫樂之在耳曰聲在目者曰容聲應乎耳可以聽知容¶
藏於心難以貎觀故聖人假干戚羽旄以表其容發揚¶
蹈厲以見其意聲容選和則大樂備矣詩序曰詠歌之¶
不足不知手之舞之足之蹈之然樂心内發感物而動¶
不覺手之自運歡之至也此舞之所由起也○虞書曰¶
帝乃誕敷文徳舞干羽于兩階七旬有苗格○樂記孔¶
<pb:KR2m0001_WYG_150-11a>¶
子曰夫樂者象成者也(象成功/而為樂)總干而山立(總持干楯/山立不動)¶
武王之事也發揚蹈厲太公之志(志在/鷹揚)武亂皆坐周召¶
之治也(武亂武之治也皆坐/蓋以象其人無事)且夫武始北出(象觀兵/孟津時)再¶
成而滅商(成猶奏也再/奏象克殷時)三成而南(誅紂/而南)四成而南國是¶
疆(有南國/疆界也)五成而分周公左召公右(分陜東西/而治之也)六成復¶
綴以崇(六奏象兵還振旅也復綴反位/止也崇充也凡六奏以充武樂)天子夾振之而¶
四伐盛威於中國也(夾振之者王將夾舞者振木鐸以/為節也武舞戰象也四伐者伐四)¶
(方也每奏四伐一/擊一刺為一伐)周禮地官舞師掌敎兵舞帥而舞山¶
<pb:KR2m0001_WYG_150-11b>¶
川之祭祀敎帗舞帥而舞社稷之祭祀敎羽舞帥而舞¶
四方之祭祀敎皇舞帥而舞旱暵之事(四方祭祀謂四/望也旱暵之事)¶
(謂雩也暵/熱氣也)春官樂師掌國學之政以敎國子小舞(謂以/年幼)¶
(少時敎之舞内則曰十三舞/勺成童舞象二十舞大夏)凡舞有帗舞有羽舞有皇¶
舞有旄舞有干舞有人舞(鄭衆云帗舞者全羽羽舞者/析羽皇舞者以羽冒覆頭上)¶
(衣飾翡翠之羽旄舞者氂牛之尾干舞者兵舞人舞者/手舞社稷以帗宗廟以羽四方以皇辟雍以旄兵事以)¶
(干星辰以人舞𤣥謂帗析五采繒今靈星舞子持之是/也皇雜五采羽如鳳皇色持以舞人舞無所執以手䄂)¶
(為威儀四方以羽宗廟以/人山川以干旱暵以皇)凡四方之舞仕者屬焉凡祭¶
<pb:KR2m0001_WYG_150-12a>¶
祀賔客舞其燕樂籥師掌敎國子舞羽吹籥(文舞有持/羽籥者所)¶
(謂籥舞文王世子秋冬學羽/籥詩云左手執籥右手秉翟)祭祀則鼔羽籥之舞(鼓之/者恒)¶
(以為/節也)賔饗則亦如之○五經通義曰王者之樂有先後¶
者各尚其徳也以文得之先文樂持羽毛而舞以武得¶
之先武舞持朱干玊戚所以增威武也戚斧干楯也玉¶
取其徳干取其仁明當尚徳行仁以斷斬也又曰東夷¶
之樂持矛舞助時生也南夷之樂持羽舞助時養也西¶
夷之樂持鉞舞助時殺也北夷之樂持干舞助時藏也¶
<pb:KR2m0001_WYG_150-12b>¶
○蔡邕月令章句曰天子省風以作樂所以節八音而¶
行八風天子八佾諸侯六大夫四士二佾舞列也每佾¶
八人每服冕而執戚有俯仰張翕之容行綴長短之制¶
所以受命而歌王者之功也人之動而有節者莫若舞¶
肆舞所以動陽氣而導物也¶
　　雜舞曲¶
公莫舞即巾舞也相𫝊云項莊舞劍項伯以䄂隔之使¶
不得害髙帝且語莊云公莫古人相呼曰公莫害漢王¶
<pb:KR2m0001_WYG_150-13a>¶
也後之用巾蓋像項伯衣袖之遺式按琴操又有公無¶
渡河曲然則其聲從來已久俗云項伯非也○巴渝舞¶
者漢髙帝自蜀漢將定三秦閬中范因率賨人以從帝¶
為前鋒號板楯蠻勇而善鬭及定三秦封因為閬中侯¶
復賨人七姓其俗喜舞髙帝樂其猛鋭觀其舞後使樂¶
人習之閬中有渝水因以為名故曰巴渝舞舞曲有矛¶
渝安臺弩渝行辭本歌曲有四篇其辭既古莫能曉其¶
句度魏初使王粲改創其調晉及江左皆製其辭○槃¶
<pb:KR2m0001_WYG_150-13b>¶
舞漢曲至晉加之以杯謂之世寧舞也張衡舞賦云歴¶
七槃而縱躡王粲釋云七槃陳於廣庭顏延之云遞間¶
開於槃扇鮑昭云七槃起長袖皆以七槃為舞也干寳¶
云晉武帝太康中天下為晉代寧舞矜手以接槃反覆¶
之(至危之象言晉代之士/茍貪飲食智不及逺)至宋改為宋世寧至齊改為¶
齊代昌舞今謂之槃舞𨽻清部樂中○鞞舞未詳所起¶
然漢已施於燕享矣傅毅張衡所賦皆其事也魏曹植¶
鞞舞歌序曰漢靈帝西園鼓吹有李堅者能鞞舞遭亂¶
<pb:KR2m0001_WYG_150-14a>¶
西隨叚煨先帝聞其舊伎召之堅既中廢兼古曲多謬¶
誤異代之文未必相襲故依前曲改作新歌五篇不敢¶
充之黄門僅以成下國之陋樂焉○明之君漢代鞞曲¶
也梁武帝時改其曲詞以歌君徳也○鐸舞漢曲也晉¶
鞞舞歌亦五篇及鐸舞歌一篇幡舞一篇鼓舞妓六曲¶
並陳於元會鞞舞故二八桓𤣥將即真太樂遣衆伎尚¶
書殿中郎袁明子啟增滿八佾相承不復革宋明帝自¶
改舞曲歌詞猶存舞並闕其鞞舞梁謂之鞞扇舞也幡¶
<pb:KR2m0001_WYG_150-14b>¶
舞扇舞今並亡○白鳩呉朝拂舞曲也揚泓拂舞序云¶
自到江南見樂府舞曲或云白鳧鳩云有此來數十年¶
察其詞㫖乃是呉人患孫皓虐政思屬晉也隋牛𢎞請¶
以鞞鐸巾拂舞陳之殿廷帝從之而去其所持巾拂等¶
○白紵舞按舞辭有巾袍之言沈約云紵本呉地所出¶
疑是呉舞也晉俳歌云皎皎白緒節節為䨇呉音呼緒¶
為紵疑即白緒也梁武帝又令沈約改其辭乃有四時¶
白紵之歌約集所載是也今中原有白紵曲辭㫖與此¶
<pb:KR2m0001_WYG_150-15a>¶
全殊○前代樂飲酒酣必起自舞詩云屢舞仙仙是也¶
宴樂必舞但不宜屢耳前代譏在屢舞不譏舞也漢武¶
帝樂飲長沙定王舞是也魏晉已來尤重以舞相屬謝¶
安以屬桓嗣是也近代以來此風絶矣宋孝武帝大明¶
中以鞞拂雜舞合之鐘石施於廟庭鶴舞馬舞竹書穆¶
天子𫝊亦有之宋鮑昭又有舞鶴賦此舞或時而有非¶
樂府所統今翔麟鳳苑廐有蹀馬俯仰騰躍皆合曲節¶
朝會用樂則兼奏之¶
<pb:KR2m0001_WYG_150-15b>¶
　¶
　¶
　¶
　¶
　¶
　¶
　¶
　通典卷一百四十五¶
