# -*- mode: mandoku-view; -*-
#+TITLE: 通典
#+DATE: 2015-08-24 22:48:54.182378
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百五十四
<pb:KR2m0001_WYG_159-1a>¶
欽定四庫全書¶
　通典卷一百五十四¶
　　唐　京　　兆　杜　佑　君　卿　　纂¶
　兵七¶
孫子曰佯北勿從(北奔走也敵方戰形勢未衰便奔走/而陣却者必有竒伏勿深入&KR0025;之故)¶
(太公曰夫出甲陣兵/&KR0025;卒亂所以多為變)¶
　　佯敗引退取之¶
春秋時晉楚戰於城濮楚將子玉從晉師晉師陣於莘¶
<pb:KR2m0001_WYG_159-1b>¶
北胥臣以下軍之佐當陳蔡子玉以若敖之六卒将中¶
軍曰今日必無晉矣鬭宜申将左鬭勃将右晉禆將胥¶
臣蒙馬以虎皮先犯陳蔡陳蔡奔楚右師潰(陳蔡属/楚右師)狐¶
毛設二斾而退之(斾大旗也又建一斾而/退使若大将稍卻者)欒枝使輿曵¶
柴而偽遁(曵柴起塵/詐為衆走)楚師馳之原軫郤溱(測巾/反)以中軍¶
公族横擊之(公族公所/帥之軍)狐毛狐偃以上軍夾攻之楚左¶
師潰楚師敗績子玉收其卒而止故不敗晉師三日館¶
榖(館舍也食楚/軍榖三日)○春秋時楚将鬭廉帥師及巴師圍鄾¶
<pb:KR2m0001_WYG_159-2a>¶
鄧將養甥聃甥帥師救鄾三逐巴師不克鬭亷衡陣其¶
師於巴師之中以戰而北(衡横也分巴師為二部鬭亷/衡陣於其間以與鄧師戰而)¶
(偽北北/走也)鄧人逐之背巴師而夾攻之(楚師偽走鄧師逐/之背巴師巴師攻)¶
(之楚師自/前還與戰)鄧師大敗鄾人宵潰(宵/夜)○戰國秦師伐趙趙¶
以趙奢之子代廉頗為將拒秦將王齕(恨勿/反)於長平秦¶
王聞之乃隂使武安君白起為上將軍而王齕為禆將¶
軍令軍中有敢洩言武安君將者斬馬服子至則出兵¶
擊秦軍秦軍佯敗而走張二竒兵以刼之趙軍逐勝追¶
<pb:KR2m0001_WYG_159-2b>¶
造秦壁秦壁堅拒不得入而秦竒兵二萬五千人絶趙¶
軍後又一軍五千騎絶趙壁間趙軍分而為二糧道絶¶
而秦出輕兵擊之趙戰不利因築壁堅守以待救至秦¶
王聞趙食道絶王自之河内賜民爵各一級發年十五¶
以上悉詣長平遮絶趙救及糧食至九月趙卒不得食¶
四十六日皆内隂相殺食來攻秦壘欲出為四隊四五¶
復之不能出其時馬服子與鋭卒自搏戰秦軍射殺之¶
軍大敗卒二十餘萬人降皆坑之○漢王與諸侯兵共¶
<pb:KR2m0001_WYG_159-3a>¶
擊項羽决勝垓下韓信將三十萬自當之孔將軍當左¶
費將軍當右漢王後絳侯柴將軍在漢王後項羽之卒¶
可十萬韓信先合不利却孔將軍費將軍縦楚兵退信¶
復乗之大敗垓下○後漢初馮異與鄧禹率車騎將軍¶
鄧𢎞等議攻赤眉異曰賊餘衆尚多可稍以恩信傾難¶
以卒用兵破也上今使諸將屯澠池要其東而異擊其¶
西一舉取之此萬成計也禹𢎞不&KR0025;𢎞遂大戰移日赤¶
眉佯敗棄輜重走車皆載土以豆覆其上兵士饑争取¶
<pb:KR2m0001_WYG_159-3b>¶
之赤眉引還擊𢎞𢎞軍潰亂異與禹合兵救之赤眉小¶
却異以士卒饑倦可且休禹不聽復戰大為所敗○東¶
魏末齊神武薨子澄立侯景叛歸梁而圍彭城澄遣慕¶
容紹宗討之將戰紹宗以梁人剽悍恐其衆之撓也一¶
一引將卒而誑之曰我當佯退誘梁人使前汝可擊其¶
背申眀誡之景又命梁人曰逐北勿過二里㑹戰紹宗¶
實敗走梁人不用景言乗敗深入魏人以紹宗之言為¶
信争掩擊遂大敗之○西魏末遣將史寧與突厥木汗¶
<pb:KR2m0001_WYG_159-4a>¶
可汗同伐吐谷渾俱㑹於青海寧謂木汗曰樹敦賀真¶
二城是吐谷渾巢穴今若㧞其本根餘種自然離散乃¶
上䇿也木汗&KR0025;之即分為兩軍木汗従北道向賀真寧¶
趣樹敦吐谷渾婆周王率衆逆寧寧擊之踰山履險遂¶
至樹敦即吐谷渾之舊都多諸珍蔵而其王先已奔賀¶
真留其征南王及數千人固守寧進兵攻之偽退吐谷¶
渾人果開門逐之因廻兵奮擊門未及闔寧兵遂得入¶
生獲其征南王俘虜男女財寳盡歸諸突厥¶
<pb:KR2m0001_WYG_159-4b>¶
　　偽稱敗怠敵取之¶
隋末楊𤣥感反攻東都刑部尚書衛元與𤣥感戰兵始¶
㑹𤣥感詐令人大呼曰官軍已得𤣥感矣官軍稍怠𤣥¶
感與數千騎乗之元兵於是大潰¶
　　引退設伏取之¶
春秋時北戎侵鄭鄭伯禦之曰彼徒我車懼其侵軼我¶
也(徒步兵也/軼突也)公子突曰使勇而無剛者嘗冦而速去之¶
(嘗試也勇則能/往無剛不恥退)君為三覆以待之(覆伏/兵也)戎輕而不整貪¶
<pb:KR2m0001_WYG_159-5a>¶
而無親勝不相讓敗不相救先者見獲必務進進而遇¶
覆必速奔後者不救則無繼矣&KR0025;之戎人之前遇覆者¶
奔鄭將祝聃逐之衷戎師前後擊之盡殪(殪於計反死/也衷竹仲反)¶
(○為三部伏兵祝聃帥勇而無剛者先犯戎而速奔以/遇三伏兵至後伏兵起戎還走祝聃返逐之戎前後及)¶
(中三處受敵/故曰衷戎師)○春秋時吳侵楚楚將養由基奔命楚司¶
馬子庚以師繼之養由基曰吳乗我喪謂我不能師也¶
必易我而不戒(戒/備)子為三覆以待我我請誘之子庚&KR0025;¶
之戰於庸浦(楚/地)大敗吳師○後漢末荆州牧劉表遣劉¶
<pb:KR2m0001_WYG_159-5b>¶
備北侵至鄴曹公遣將李典與夏侯惇拒之備一旦燒¶
屯去惇率諸軍追擊之典曰賊無故退疑必有伏南道¶
窄狹草木深不可追也惇不聽與將于禁追之典留守¶
惇等果入賊伏裏戰不利典往救備覩見救至乃退○¶
十六國後趙將石季龍攻晉將劉演於廪邱晉將邵續¶
使文鴦救演季龍退止盧關津以避之文鴦弗能進屯¶
於景亭兖州豪右張平等起兵救演季龍夜棄營設伏¶
於外揚聲將歸河北張平以為信然入於空營季龍廻¶
<pb:KR2m0001_WYG_159-6a>¶
擊敗之遂陷廪邱○十六國夏赫連勃勃屯依力川後¶
秦姚興來伐至三城勃勃率騎禦之興遣其將姚文宗¶
拒戰勃勃偽退伏以待之興將姚榆生等追伏兵夾擊¶
皆擒之○後魏万俟醜奴作亂關中魏將賀㧞岳率兵¶
討之岳以輕騎八百北渡渭殺掠其民以挑之醜奴大¶
將尉遲菩薩果率步騎三萬至渭北岳以輕騎數十與¶
菩薩隔水交言岳稱揚國威菩薩自言强盛往復數返¶
時已逼暮於是各還岳宻於渭南傍水分精騎數十為¶
<pb:KR2m0001_WYG_159-6b>¶
一處隨地形便置之眀日自將百餘騎隔水與賊相見¶
岳漸前進先所置騎隨岳而集騎既漸増賊不復測其¶
多少行二十許里至水淺可濟之處岳便騎馬東出似¶
奔遁賊謂岳走乃棄步兵南渡渭水輕騎追岳東行十¶
餘里依横崗設伏兵待之賊以路險不得齊進前後繼¶
至半度崗東岳乃廻與賊戰身先士卒急擊之賊便退¶
走岳號令所部賊下馬者皆不聽殺賊顧見之便悉投¶
馬俄而虜獲三千人馬亦無遺遂擒菩薩仍渡渭北降¶
<pb:KR2m0001_WYG_159-7a>¶
步卒萬餘○大唐武徳中太宗圍王世充於東都竇建¶
徳自河北率兵十二萬來救太宗自率騎二千五百步¶
卒千人趣武牢四月建徳自滎陽西上築壘千坂渚太¶
宗以五百騎出武牢東二十餘里將挑戰先伏李勣程¶
齩金秦叔寳(齩五/巧反)令尉遲敬徳執矟造建徳壘下大呼¶
致師賊衆大驚撓出兵數千騎太宗逡廵漸却遂引賊¶
以入伏内李勣等奮擊大破之獲其大將殷秋石瓚(昨/旱)¶
(反/)斬首數百級¶
<pb:KR2m0001_WYG_159-7b>¶
　　聲言退誘敵破之¶
後漢西域莎車國王不服將兵長史班超發于闐疎勒¶
諸國二萬五千人擊之莎車求救龜兹龜兹王遣將發¶
温宿姑墨尉頭合五萬人助之超召諸將及于闐疎勒¶
王議曰兵少不敵莫如各解散去于闐&KR0025;此東歸長史¶
亦従此西歸夜半聞鼓聲便發衆皆以為然乃隂緩所¶
擒得生口歸以超言吿龜兹龜兹聞之喜使其將以萬¶
騎於西界遮超温宿王將八千騎於東界遮于闐王人¶
<pb:KR2m0001_WYG_159-8a>¶
定後超宻令諸司馬勒兵至鷄鳴馳赴莎車軍營掩覆¶
之胡皆驚走斬首五千級莎車遂降○十六國後涼吕¶
光遣將吕延伐西秦乞伏乾歸大敗之乾歸因大泣歎¶
曰死中復生正在今日也乃縦反間稱乾歸東奔成紀¶
吕延信之引師輕進延司馬耿雅諫曰乾歸雄勇過人¶
權畧難測破王廣尅楊定皆羸師以誘之雖蕞爾小國¶
(蕞左/外反)亦不可輕也困獸猶鬭况乾歸而可覩風自散乎¶
今宜部陣而前步騎相接徐俟諸軍大集可以一舉滅¶
<pb:KR2m0001_WYG_159-8b>¶
之延不&KR0025;戰敗死之○十六國北涼沮渠蒙遜伐西涼¶
李士業於酒泉先攻浩(音/閣)舋(音/門)有蛇盤於帳前蒙遜笑¶
曰太乙為騰蛇今盤在吾帳前天意欲吾廻師燒攻具¶
而還次於川巖間李士業徴兵欲攻張掖䝉遜曰入吾¶
計矣但恐聞吾廻軍不敢前也兵事尚權乃露布西境¶
稱得浩舋將進軍士業聞而大悦進入都瀆澗蒙遜潜¶
軍逆之敗士業於懐城遂進克酒泉○東晉末妖賊孫¶
恩北出海鹽宋武帝為將築城於海鹽賊日來攻城城¶
<pb:KR2m0001_WYG_159-9a>¶
内兵力甚弱宋武深獨慮之一夜偃旗匿衆若已遁者¶
眀旦開門使羸疾數人登城賊遥問宋武所在曰夜已¶
走矣信之乃率衆大上宋武乗其懈怠奮擊大破之○¶
後魏太武征夏赫連昌於統萬城師次城下收衆偽退¶
昌鼓譟而前㑹有風雨&KR0025;東南來沙塵昏𠖇宦者趙兒¶
進曰今風雨&KR0025;賊後來我向彼背天不助人將士饑渴¶
願陛下避之更待後日崔浩曰是何言歟千日制勝一¶
日之中豈得變易賊前行不止後已離絶宜分軍隠出¶
<pb:KR2m0001_WYG_159-9b>¶
掩擊不意風道在人豈有常也帝&KR0025;之分騎奮擊昌軍¶
大潰¶
　　引退設伏濳兵襲其營¶
漢王遣將韓信擊趙趙師拒於井陘信與趙軍戰良久¶
棄旗鼓走趙空壁逐信信先遣竒兵二千騎持漢赤幟¶
&KR0025;間道依山潜伏候趙壁空馳入乃㧞趙幟立漢幟二¶
千趙軍既攻信不克歸營見之遂驚潰走○隋末羣盗¶
起隋將張須陀擊盧明月於下邳賊連營十萬須陀纔¶
<pb:KR2m0001_WYG_159-10a>¶
萬人勢力不敵去賊六七里地立柵相持經十餘日糧¶
盡將退謂將士曰賊見兵却必輕來追我其衆若出營¶
内即虚欲以千人襲營可有大利此誠危險誰能去者¶
人皆莫對唯秦叔寳與羅士信皆曰願行於是須陀委¶
柵而遁使二人分領千兵潜伏於草莽既而眀月悉兵¶
追之叔寳士信馳至其柵柵門閉不得入二人超昇其¶
樓㧞賊幟各殺數人營中大亂叔寳斬關而納外兵因¶
散縦火焚其三十餘柵煙熖漲天眀月奔還須陀却逐¶
<pb:KR2m0001_WYG_159-10b>¶
之大破賊衆眀月以數百騎遁去餘皆虜之¶
　　設伏引敵鬭襲其營¶
隋末李宻擊宇文化及精兵良將多有死傷王世充在¶
東都乗其弊而撃之率步騎二萬營於洛南李宻軍於¶
偃師北世充潜遣二百騎夜伏於邙山自統其衆遲眀¶
度水人奔馬馳以襲宻營遽出兵以拒之陣未成兩軍¶
以合伏兵於北山中乗髙而下馳入宻營燒其廬舍宻¶
見營中火發因而遁走¶
<pb:KR2m0001_WYG_159-11a>¶
　　示退乗懈掩襲¶
後漢末曹公征張魯至陽平張魯使弟衛據陽平關横¶
山築城十餘里攻之不㧞乃引軍還賊見大軍退其守¶
備懈公乃宻遣驍將等乗險夜襲大破之○後魏將慕¶
容白曜南征宋以酈範為副師次無鹽宋將申纂慿城¶
拒守議者僉以攻具未周不宜便進範曰今輕軍逺襲¶
深入敵境無宜淹留久稽機候且纂必以我軍來速不¶
在攻守謂方城可慿弱卒可恃今若外潛威形内整戎¶
<pb:KR2m0001_WYG_159-11b>¶
旅宻勵將士出其不意可一攻而克之白曜遂潜軍偽¶
退示以不攻纂果不設備於是即夜部分晨便騰城崇¶
朝而尅○後魏末幽州刺史劉靈助以荘帝被爾朱兆¶
所弑遂舉兵倡義諸州豪右咸相通結靈助進屯於定¶
州之安國魏遣將叱列延慶討之諸將謂延慶曰靈助¶
善於卜占百姓信惑所在響應未可易圗若萬一戰有¶
利鈍則大事去矣未若還師西入據關拒險以待其變¶
延慶曰劉靈助庸人也天道深逺豈其所識大兵一臨¶
<pb:KR2m0001_WYG_159-12a>¶
且彼皆恃其妖術坐㸔符厭寧肯戮力致死與吾争勝¶
負哉如吾計者正欲出營城外詭言西歸靈助聞之必¶
信而自寛潜軍往襲可一舉而擒乃出頓城西聲云將¶
還簡精騎一千夜發詰朝造靈助壘戰於城北遂破擒¶
之○西魏末宕昌𦍑獠甘作亂逐其王彌定魏遣將史¶
寜討破之甘將百騎走投生𦍑鞏廉王彌定遂得復位¶
寜以未獲獠甘宻欲圖之乃揚聲欲還甘聞之復招引¶
叛𦍑依山起柵欲攻彌定寧謂諸將曰此𦍑入吾術中¶
<pb:KR2m0001_WYG_159-12b>¶
當進兵擒之耳諸將思歸咸曰𦍑之聚散無常依據山¶
谷今若追討恐引入吾城且彌定還得守藩將軍功已¶
立矣獠甘勢弱定能制之以此還軍䇿之上者寧曰一¶
日縦敵數世之患豈可捨垂滅之冦更煩再舉人臣之¶
禮知無不為比觀諸君不足與計事也如更沮衆寧豈¶
不能斬邪遂進軍獠甘衆亦至與戰大破之生獲獠甘¶
并獲鞏亷王○隋遂州獠反隋將周法尚討之軍將至¶
賊棄州城走散山谷間法尚捕不能得於是遣使慰諭¶
<pb:KR2m0001_WYG_159-13a>¶
假以官號偽班師自行二十里軍再舍潜遣人覘之知¶
其首領盡歸柵聚飲相賀法尚選步騎數千人襲擊破¶
之¶
　　敵退追奔¶
後漢末曹公征張繡於穰一朝引軍退繡自追之賈詡¶
謂繡曰不可追必敗繡不&KR0025;大敗而還詡謂繡曰更追¶
之必勝繡曰不用公言以至於此今已敗奈何復追詡¶
曰兵勢有變亟(亟紀/力反)往必利繡信之遂收散卒赴追戰¶
<pb:KR2m0001_WYG_159-13b>¶
果以勝還問詡曰繡以精兵追退軍而公曰必敗及以¶
敗卒擊勝兵而公曰必勝悉如公言何其皆驗詡曰此¶
易知耳將軍雖善用兵非曹公敵也軍新退曹公必自¶
斷後追兵雖精兵既不敵彼士亦鋭故知必敗曹公攻¶
將軍無失䇿力未盡而退必國内有故已破將軍必輕¶
軍速進留諸將斷後諸將雖勇亦非將軍敵故雖用敗¶
兵而戰必勝也繡大服○後周大將晉公䕶東伐髙齊¶
遣將尉遲迥圍洛陽為敵所敗周將達奚武與齊王憲¶
<pb:KR2m0001_WYG_159-14a>¶
於邙山禦之至夜收軍憲欲待明更戰武欲還固争未¶
决武曰洛陽軍敗人情駭動若不因夜速還眀日欲歸¶
不得武在軍旅久矣備見形勢大王少年未經軍事豈¶
可將數營士衆一旦棄之乎憲従之遂全軍而返(齊人/不悟)¶
(而不追/擊耳)○大唐衛公李靖兵法曰諸戰鋭等隊打賊敗¶
其駐隊隊别量抽驍健二十人逐北其輜重隊遥呌作¶
聲援不得輒動跳盪隊竒兵隊趂賊退不得過百步如¶
審知賊徒敗散仍須取機追逐¶
<pb:KR2m0001_WYG_159-14b>¶
　　縱賊退於歸路設伏取之¶
髙齊將段韶與右丞相斛律光率師伐後周五月攻服¶
秦城周人於姚襄城南更起城鎮東接定陽又作深塹¶
斷絶行道韶乃宻抽壮士&KR0025;北襲之又遣潜渡河吿姚¶
襄城中令内外相應渡者千有餘人周人始覺於是合¶
戰大破之諸將咸欲攻其新城韶曰此城一面阻河三¶
面地險不可攻就令得之一城地耳不如更作一城壅¶
其要路破服秦城併加力以圖定陽計之長者將士咸¶
<pb:KR2m0001_WYG_159-15a>¶
以為然遂圖定陽其城主楊範固守不下韶登山以觀¶
城勢乃縦兵急攻之七月屠其外城韶謂光曰此城三¶
面重澗險阻並無走路唯慮東南一處耳賊若突圍必¶
&KR0025;此出但簡精兵專守自是成擒光乃令壮士千餘人¶
設伏於東南澗口其夜果如其䇿賊遂出城伏兵擊之¶
大潰範等面縛盡獲其衆¶
孫子曰激水之疾至於漂石者勢也(言水性柔弱石性/剛重至於漂轉大)¶
(石投之洿下皆由急/疾之流激得其勢)鷙鳥之疾至於毁折者節也(發起/討敵)¶
<pb:KR2m0001_WYG_159-15b>¶
(如鷹鷂之所攖撮也必能挫折禽獸者皆由伺候之眀/邀得屈折之節也王子曰鷹隼一擊百鳥無以争其勢)¶
(猛虎一奮萬獸/無以争其威)不責於人(言勝負之道自圖於中不求/之下責怒師衆强使力進也)¶
(若秦穆悔過/不替孟明也)故能擇人而任勢也(權變之明能簡置於/人任己之形勢也)¶
勢者其戰人也如轉木石木石之性安則静危則動(言/投)¶
(之安地則安投之危地/則危不知有所廻避也)方則止圓則行(任勢自然也方/圓之形由兵勝)¶
(負之/形)故戰人之勢如轉圓石於千仞之山者勢也(言形/勢之)¶
(相/因)是以善戰者其勢險(險猶/疾也)其節短(短近也節斷也短/近言能因危取勝)¶
(以逺/擊近)勢如彍弩節如發機(在度内不逺發則中彍張也/言形勢之彍如弩之張奔擊)¶
<pb:KR2m0001_WYG_159-16a>¶
(之易如機之發也故太公曰/擊之如發機所以破精也)然用兵之法莫難於軍爭¶
(&KR0025;始受命至於交和軍多難也軍門謂之和門兩軍對/争交門而止先據便勢之地最其難者相去促廹動則)¶
(生變/化)軍争之難者以迂為直以患為利(示以逺近其道/里先敵者至也)¶
故迂其塗(示之/逺也)而誘之以利(己外張形勢廻&KR0025;逺道敵/至於應争&KR0025;其近皆得敵)¶
(情誑之/以利)後人發先人至(明於度數先/知逺近之計)此先知迂直之計¶
者也是以軍争為利衆争為危(善者則以利不善者則/以危也言兩軍交争有)¶
(所奪取得之則/利失之則危也)舉軍而争利則不及(遲不及也舉軍悉/行争赴其利則道)¶
(路悉不/相逮)是故卷甲而趨利則日夜不處(行不/休息)倍道兼行¶
<pb:KR2m0001_WYG_159-16b>¶
百里而争利則擒三將軍(若慮上二事欲行速疾卷甲/束伏潜軍夜行若敵知其情)¶
(邀而擊之則三軍之將為敵所擒/也若秦伯擊鄭三帥皆獲是也)勁者先罷者後其法¶
十而一至(百里争利非也三將軍皆為擒也强弱/不復相待率十有一人至軍也罷音疲)五十¶
里而争利則蹷上将軍其法以半至(蹷猶挫也前軍之/将以為敵所蹷敗)¶
三十里而争利則三分之二至(道近至者多故無死敗/古者用師日行三十里)¶
(步騎相須今走而/趨利三分之二至)以是知軍争之難¶
　　兵機務速¶
後漢末荀攸&KR0025;曹公征吕布至下邳布敗固守攻之不¶
<pb:KR2m0001_WYG_159-17a>¶
㧞連戰士卒疲曹公欲還攸與郭嘉説公曰吕布勇而¶
無謀今三戰皆北其鋭氣衰三軍以將為主主衰則軍¶
無奮意且布之謀主陳官有智而遲今及布氣之未復¶
宫謀之未定進急攻之布可㧞也乃引沂泗水灌城城¶
潰生擒布○蜀將諸葛亮伐魏魏將司馬宣王郭淮等¶
禦亮張郃勸宣王分軍往雍郿(音/眉)為後鎮宣王曰料前¶
軍能獨當之者將軍言是也若不能當而分為前後此¶
楚之三軍所以為黥布擒也遂進軍隃麋亮聞大軍且¶
<pb:KR2m0001_WYG_159-17b>¶
至乃自帥衆將芟上邽(古&KR0157;/反)之麥諸將皆懼宣王曰亮¶
慮多决少安營自固然後芟麥吾得二日兼行足矣於¶
是卷甲晨夜赴之亮覩塵而遁宣王曰吾倍道疲勞此¶
曉兵者之所忌也亮不敢據渭水此易與耳進次漢陽¶
與亮相遇宣王列陣以待之使將牛金輕騎餌之兵纔¶
接而亮退○蜀將孟逹之降魏也魏朝以逹領新城太¶
守假節逹於是連吳固蜀潜圖中國謀洩將舉兵司馬¶
宣王秉政恐達速發以書安之紿(音/殆)逹逹得書猶豫不¶
<pb:KR2m0001_WYG_159-18a>¶
决宣王乃潜軍進討諸將皆言達與二賊交搆宜審察¶
而後動宣王曰達無信義此其相疑之時也當及其未¶
定往决之乃倍道兼行八日到其城下吳蜀各遣其將¶
向西城安橋木蘭寨以救達宣王分諸將以拒之初逹¶
與諸葛亮書曰宛去洛八百里去吳千二百里聞吾舉¶
事當表上天子比相反復一月間也則吾城已固諸軍¶
足辦所在深險司馬公必不自來諸將來吾無患矣及¶
兵到達又吿亮曰吾舉事八日而兵至城下何其神速¶
<pb:KR2m0001_WYG_159-18b>¶
也上庸城三面阻水達於城外為水柵以自固宣王度¶
水破其柵直造城下八道攻之旬有六日達甥劉賢將¶
李輔等開門出降遂斬達○十六國後秦姚萇與苻登¶
相持萇將荀曜據逆萬堡宻引苻登萇與登戰敗於馬¶
頭原收衆復戰姚碩徳謂諸將曰上愼於輕戰每欲以¶
計取之今戰既失利而更逼賊必有由也萇聞而謂碩¶
徳曰登用兵遲緩不識虚實今輕兵直進逕據吾東必¶
荀曜竪子與之連結也事久變成其禍難測所以速戰¶
<pb:KR2m0001_WYG_159-19a>¶
者欲使竪子謀之未就好之未深散敗其事耳果大敗¶
之○姚萇與苻登相持未解登將魏褐飛自稱大將軍¶
衝天王率氐胡萬人攻萇將姚當於杏城萇將雷惡地¶
叛應褐飛攻萇將姚漢得於李潤萇議將討之羣臣咸¶
曰陛下不憂六十里苻登乃憂六百里褐飛萇曰登非¶
可卒殄吾城亦非登所能卒圖惡地多智非常人也南¶
引褐飛東結董咸甘言美説以成姦謀若得杏城李潤¶
惡地據之控制逺近相為羽翼長安東北非復吾有於¶
<pb:KR2m0001_WYG_159-19b>¶
是潜軍赴之萇時衆不滿二千褐飛惡地衆至數萬氐¶
胡赴之者首尾不絶萇每見一軍至輒有喜色羣下恠¶
而問之萇曰今同惡相濟皆來㑹集吾得乗勝席卷一¶
舉而覆其巢穴東北無復餘也褐飛等以萇兵少盡數¶
來攻萇固壘不戰示之以弱潜遣子崇率騎數百出其¶
不意以乗其後褐飛兵擾亂萇遣將王超等率步騎擊¶
之褐飛衆大潰斬褐飛惡地請降萇待之如初○東魏¶
荆州刺史辛纂據穰城西魏將楊忠&KR0025;獨孤信討之纂¶
<pb:KR2m0001_WYG_159-20a>¶
迎戰敗退走信令忠為前驅馳至其城叱門者曰今大¶
軍已至城中有應爾等求活何不避走門者盡散忠乗¶
城而入彎弓大呼纂兵衛百餘人莫之敢禦遂斬纂以¶
狥城中懾伏○隋末髙祖義師發太原次靈石縣賈胡¶
堡隋將宋老生率精兵二萬屯霍邑以拒之㑹久雨糧¶
盡與長史裴寂及諸將議曰宋老生屯霍邑屈突通鎮¶
河東二人同心非造次可進欲且還太原以圖後舉太¶
宗曰本興大義以救蒼生當須先入咸陽號令天下今¶
<pb:KR2m0001_WYG_159-20b>¶
遇小敵便即班師將恐義徒一朝解體還守太原一城¶
之地此為賊爾何以自全髙祖乃止太宗引師赴霍邑¶
遂平老生○大唐武徳中太宗征薛仁杲其將宋羅㬋¶
來拒大破於淺水原因率左右二十餘騎追奔直趣折¶
(思歴/反)墌(乏恕/反)以乗之仁杲列陣城下太宗據涇水以臨¶
賊賊徒氣阻無敢進戰其驍將渾翰等數人臨陣來降¶
請還取馬太宗縦遣之於是各乗良馬須臾並至仁杲¶
大懼嬰城自守太宗具知賊中虚實將夕大軍繼至四¶
<pb:KR2m0001_WYG_159-21a>¶
面合圍因縦辯士諭以禍福仁杲遂開門降既而諸將¶
奉賀因問曰始大王野戰破賊其主尚保堅城王無攻¶
具輕騎騰逐不待步兵徑薄城下咸疑不尅而竟下之¶
何也太宗曰此以權道迫之使其計不暇以發故尅也¶
羅㬋恃往前之勝兼復養鋭日久見吾不出意在相輕¶
今喜吾出悉兵來戰吾雖破之擒殺盖少若不急躡逺¶
走投城仁杲收而撫之則便未可盡矣且其兵衆皆隴¶
西人一敗被追不及廻顧散歸隴外則折墌自虚我軍¶
<pb:KR2m0001_WYG_159-21b>¶
隨而廹之所以懼而降也此可成算諸君盡不見也○¶
武太后初徐敬業舉兵於江都稱匡復皇家以盩厔尉¶
魏思溫為謀主問計於思溫對曰明公既以太后幽縶¶
少主志在匡復兵貴拙速但宜早度淮北親率大衆直¶
入東都山東將士知公有勤王之舉必以死&KR0025;此則指¶
日刻期天下必定敬業將&KR0025;其䇿薛璋又説曰金陵之¶
地王氣已見宜早應之兼有大江設險足可以自固請¶
且攻取常潤等州以為王霸之業然後率兵北上鼓行¶
<pb:KR2m0001_WYG_159-22a>¶
而前此則退有所歸進無不利實為良算也敬業以為¶
然乃自率兵四千人南渡以擊潤州思溫宻謂杜求仁¶
曰兵勢宜合不可分今敬業不知并力度淮率山東之¶
衆以取洛陽必是無能成事命也可知敬業尋以悔之¶
所以遂敗○衛公李靖兵法曰用兵上神戰貴其速簡¶
練士卒申眀號令曉其目以麾幟習其耳以鼓金嚴賞¶
罰以誡之重芻豢以養之浚溝塹以防之指山川以導¶
之召才能以任之述竒正以教之如此則雖敵人有雷¶
<pb:KR2m0001_WYG_159-22b>¶
電之疾而我亦有所待也若兵無先備則不應卒卒不¶
應則失於機失於機則後於事後於事則不制勝而軍¶
覆矣故吕氏春秋云凡兵者欲急㨗所以一决取勝不¶
可久而用之矣或曰兵之情雖主速乗人之不及然敵¶
將多謀戎卒輯睦令行禁止兵利甲堅氣鋭而嚴力全¶
而勁豈可速而犯之邪答曰若此則當卷迹蔵聲蓄盈¶
待竭避其鋒勢與之持久安可犯之哉亷頗之拒白起¶
守而不戰宣王之抗武侯抑而不進是也¶
<pb:KR2m0001_WYG_159-23a>¶
　　掩襲¶
後漢末廬江太守劉勲理皖城(今同/安郡)恃兵强士勇横於¶
江淮之間無出其右者孫䇿惡之時已有江左自領㑹¶
稽太守使人卑辭厚幣而説之曰海昬上繚宗人數欺¶
下國患之有年矣擊之路由不便幸因將軍神武而臨¶
之且上繚國富&KR0338;實吳娃越姬充於後庭明珠大貝被¶
於帑蔵取之可以資軍雖蜀郡成都金碧之府未能過¶
也䇿願舉敝邑躬率士卒以為外援勲然之劉曄諫曰¶
<pb:KR2m0001_WYG_159-23b>¶
上繚雖小而城堅池深守之則易攻之則難不可旬日¶
而㧞也且兵見疲於外而國虚於内孫䇿多謀而善用¶
兵乗虛襲我將何禦之而將軍進屈於敵退無所歸羝¶
(音/低)羊觸藩羸(力為/反)其角不能退不能遂其在兹乎勲不¶
&KR0025;遂大興師伐上繚其廬江果為䇿所襲勲窮蹙遂奔¶
於曹公○後漢末袁紹將許攸降曹公言曰今袁氏輜¶
重有萬餘兩屯軍無嚴備今以輕兵襲之不慮而至燔¶
其積聚不過三日袁氏自敗公大喜選精鋭步騎皆用¶
<pb:KR2m0001_WYG_159-24a>¶
袁氏軍旗幟銜枚縛馬口夜&KR0025;間道出人把束蕘薪所¶
歴道有問者曰何之曰袁公恐曹操掠抄後軍還兵以¶
益備聞者信以為然皆自若既至圍屯大放火營中驚¶
亂大破之盡燔其糧榖寳貨紹故敗○後漢末蜀將關¶
侯遣糜芳守南郡侯領兵圍樊吳主遣將吕蒙屯陸口¶
蒙外倍修恩厚與關侯結好侯多留兵備南郡恐蒙有¶
變蒙上疏曰侯討樊而多留兵必恐蒙圗其後故也蒙¶
常有病乞分衆還建業以理病為名侯聞之必徹備徐¶
<pb:KR2m0001_WYG_159-24b>¶
以大軍泝江馳上襲其空虚則南郡可下而侯易擒耳¶
吳主然之蒙遂稱病而還建業侯果稍撤備而悉衆赴¶
樊城蒙遂發兵逆流而上伏甲於舟使更衣為商人以¶
理征棹達曙兼行過侯所置屯戍輒縛之侯遂失驚師¶
次於南郡襲奪其城侯吏士攻樊城未下聞城已陷而¶
家属無恙見待甚於平時無復鬭心稍稍而散侯竟為¶
吳師所擒荆州遂平○東晉末宋武帝秉政劉毅為荆¶
州刺史每多異同之議裕率兵討之遣禆將王鎮惡先¶
<pb:KR2m0001_WYG_159-25a>¶
襲至豫章口豫章口去江陵城二十里自鎮惡進路揚¶
聲劉蕃上先是毅稱病表請從弟兖州刺史蕃為副毅¶
謂為信然不知見襲鎮惡自豫章口捨船步上小將蒯¶
恩軍在前鎮惡次之舸留一二士(卒之/次者)對舸岸上竪六¶
七旗每旗下安一鼓語所留人計我將至城便長嚴令¶
後有大軍狀又分隊在後令燒江津船艦鎮惡逕前襲¶
城語前軍若有問者但云劉兖州至津戍及百姓皆言¶
劉蕃實上晏然不疑未至城五六里逢毅親將朱顯之¶
<pb:KR2m0001_WYG_159-25b>¶
與十許騎步從者數十欲出江津問是何人答曰劉兖¶
州至顯之馳前問蕃在所答云在後顯之既至畢後不¶
見蕃而見軍人擔彭排戰具不入又遥見江津船艦已¶
被焚燒煙焰漲天而鼓嚴之聲甚盛知非蕃上便躍馬¶
馳去吿毅外有大軍似從下上垂已至城江津悉被火¶
燒矣行命閉諸城門鎮惡亦馳進軍人縁城得入門猶¶
未及下關因得大開城東門大城内毅凡有八隊餘已¶
得戒嚴蒯恩入東門便北廻擊射堂前軍攻金城西門¶
<pb:KR2m0001_WYG_159-26a>¶
鎮惡入東門便直西擊金城西門軍分攻金城南門毅¶
金城内東從舊將士猶有六隊千餘人食時就鬭至中¶
晡西入退散及歸降畧盡鎮惡入城便因風放火燒大¶
城南門及東門金城内亦未信裕自來鎮惡至軍人與¶
毅東來將士或有是父兄子弟中表親者鎮惡因命鬭¶
且共語衆並知劉裕自來人情離懈一更許㕔事前陣¶
散潰毅左右兵猶閉東西閤拒戰鎮惡慮暗夜自相傷¶
犯乃引軍出繞金城開其南面以退毅慮南有伏兵三¶
<pb:KR2m0001_WYG_159-26b>¶
更中率左右三百許人開北門突出城於佛寺自縊死¶
○大唐髙宗遣將薛仁貴郭待封等伐吐蕃大非川將¶
進赴烏海仁貴謂待封曰烏海險逺車行艱澁若引輜¶
重將失事機又破賊即廻不煩轉運彼多瘴癘無宜久¶
留大非川嶺上寛平足堪置柵可留二萬人作兩柵輜¶
重並留柵内吾等輕鋭倍道掩其未整即撲滅之矣仁¶
貴遂率衆先行至河口遇賊擊破之斬獲甚衆收其牛¶
羊萬餘頭¶
<pb:KR2m0001_WYG_159-27a>¶
　　甘言厚幣乗懈襲之¶
東晉初石勒偽推奉晉幽州刺史王浚浚不疑勒於是¶
輕騎襲幽州以火宵行至易水浚督䕶孫緯馳遣白浚¶
引軍拒勒浚將佐咸請出擊勒浚怒曰石勒來正欲奉¶
戴我也敢言撃者斬乃命設饗以待之勒晨至薊叱門¶
者開門疑有伏兵先驅牛畜數千頭聲言上禮實欲塡¶
諸街巷使兵不得發浚乃懼或坐或起勒入城升其㕔¶
事命甲士執浚立之於前數其罪惡而誅之遂陷幽州¶
<pb:KR2m0001_WYG_159-27b>¶
○梁末侯景反陷建業髙州刺史李遷仕據大臯圖逆¶
召髙梁太守馮寳寳欲往其妻洗氏止之曰刺史無故¶
不合召太守此詐君欲為反耳頃者京師危廹羽檄徴¶
兵徧於郡縣刺史稱疾不赴繕甲訓兵今已備矣而更¶
召君往必見留追君兵衆此意可知矣魚不可脱於泉¶
願且勿行遣使譎之曰身疾篤請遣妻傳意并送土物¶
以省之彼聞喜必無防為君取之如反掌耳寳從之於¶
是洗氏將千人皆蔵短兵步擔雜物唱言琛貨先書報¶
<pb:KR2m0001_WYG_159-28a>¶
遷仕曰太守馮寳疾篤謹令妻洗氏𫝊啟并奉土貢以¶
資軍費遷仕大悦出迎洗氏因釋擔出刃大破之遷仕¶
脱身而遁洗氏入據其州盡收其衆¶
　¶
　¶
　¶
　¶
　¶
<pb:KR2m0001_WYG_159-28b>¶
　¶
　¶
　¶
　¶
　¶
　¶
　¶
　通典卷一百五十四¶
