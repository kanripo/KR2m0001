# -*- mode: mandoku-view; -*-
#+TITLE: 通典
#+DATE: 2015-08-24 22:48:51.149102
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷二十
<pb:KR2m0001_WYG_025-1a>¶
欽定四庫全書¶
　通典卷二十¶
　　唐　京　兆　杜　佑　君　卿　纂¶
　職官二¶
　　三老五更¶
三老五更昔三代所尊也(三者道成於三謂天地人也/老者舊也壽也詩云方叔元)¶
(老書稱無遺我黄耉之言則㒺所愆五者訓於五品更/者更也五世長久更相代言其能以善道改更已也故)¶
(三老五更皆取有道妻男女完具者為之鄭𤣥曰老更/互言之耳皆老人更知三德五事者也蔡邕曰更當為)¶
<pb:KR2m0001_WYG_025-1b>¶
(叟字之/誤也)天子父事三老兄事五更親袒割牲執醬而饋¶
執爵而酳三公設几九卿正履祝骾在前祝饐在後(骾/音)¶
(鯁饐/音咽)使者安車輭輪送迎至家天子獨拜於屏其明日¶
三老詣闕謝以其禮遇太尊故也○後漢明帝以李躬¶
為三老桓榮為五更(躬榮皆以二千/石禄養終其身)安帝以魯丕李充¶
為三老靈帝又以袁逢為三老賜以玉杖(玉杖長九尺/端以鳩為飾)¶
(鳩者不咽之鳥欲/老人之不咽也)○魏高貴鄉公即位幸太學命王祥¶
為三老(祥字/休徵)鄭小同為五更(康成/之孫)祥南面几杖以師道¶
<pb:KR2m0001_WYG_025-2a>¶
自居天子北面乞言祥陳明王聖帝君臣政化之要以¶
訓之聞者莫不砥礪○後魏孝文養老於明堂以尉元¶
為三老(元字/荀仁)游明根為五更(明根字/逺志)帝再拜三老肅拜¶
(鄭衆云但俯下手今時撎拜是/也撎音於志反即今之揖也)給三老上公之禄五更¶
元卿之禄○後周武帝保定三年詔以太傅燕國公謹¶
(于/謹)為三老賜延年杖帝幸太學以食之三老入門皇帝¶
迎拜門屏之間三老答拜有司設三老席於中楹南向¶
太師晉國公䕶升階設几於席三老升席南面慿几而¶
<pb:KR2m0001_WYG_025-2b>¶
坐大司宼楚國公寧升階正舄皇帝升立於斧扆之前¶
西面有司進饌皇帝跪設醬豆親自袒割三老食訖皇¶
帝又親跪授爵以酳有司徹訖皇帝北面立訪道三老¶
乃起立於席後皇帝曰猥當天下重任自惟不才不知¶
政治之要公其誨之三老答曰木受繩則正后從諫則¶
聖自古明王聖主皆虛心納諫以知得失天下用安惟¶
陛下念之云云三老言畢皇帝再拜受之三老答拜禮¶
成而出其餘歴代皆無¶
<pb:KR2m0001_WYG_025-3a>¶
　　三公總敘(四輔二大附/)¶
記曰虞夏商周有師保有疑丞設四輔及三公(尚書大/傳曰古)¶
(者天子必有四鄰前曰疑後曰丞左曰輔右曰弼天子/冇問無以對責之疑有志而不志責之丞可正而不正)¶
(責之輔可揚而不揚責之弼其爵視卿其禄視大國之/君漢官儀曰倉頡作書自瓌者謂之輔背私者謂之公)¶
(韓子曰背私曰公/鼎足三者三光也)不必備唯其人語使能也(語言也得/能則用之)¶
(無則已不必備其官小/人處其位不如且闕)故天子無爵三公無官參職天¶
子何官之稱天文三台以三公法焉(三台星名黃帝泰/階六符經泰階者)¶
(天子之三階也中階上星為諸侯三公三階/平則隂陽和風雨時泰階即三台台一作能)伊尹曰三¶
<pb:KR2m0001_WYG_025-3b>¶
公調隂陽九卿通寒暑大夫知人事列士去其私周成¶
王作周官曰立太師太傅太保兹惟三公論道經邦燮¶
理隂陽(師天子所師法傅傅相天子保保安天子於德/義者此惟三公之任佐王論道以經緯國事和)¶
(理隂/陽)少師少傅少保曰三孤(此三官名曰三孤孤特也/言卑於公尊於卿特置此)¶
(三/人)貳公𢎞化寅亮天地弼予一人(副貳三公𢎞大道化/敬信天地之教以輔)¶
(我一人/之治)則三太周之三公也故不以一職為官名(公八/命也)¶
(九命則分/陜為二伯)又以三少為孤卿與六卿為九焉(六卿冡宰/司徒宗伯)¶
(司馬司冦司空也周禮正義曰按婚義云三公九卿者/六卿并三孤而言九其三公又下兼六卿故傳云司徒)¶
<pb:KR2m0001_WYG_025-4a>¶
(公司馬公司空公公各兼二卿按顧命太保領冢宰畢/公領司馬毛公領司空别有芮伯為司徒彤伯為宗伯)¶
(衛侯為司冦則周時三公各兼一卿之職與古異矣又/周禮王畿有六卿每二卿則公一人蓋一公領二卿也)¶
舜之於堯伊尹於湯周公召公於周是其任也(賈誼曰/天子不)¶
(喻於前聖之德不知君民之道不見禮義之正詩書無/宗學業不法太師之責也古者齊太公職之天子不恵)¶
(於庻民不禮於大臣不中於折獄無經於百官不哀於/䘮不敬於祭不誠不信太傅之責也古者周公職之天)¶
(子處位不端受業不敬言語不叙音聲不中進退升降/不以禮俯仰周旋無以節此太保之責也古者燕召公)¶
(職之天子燕業反其學左右之習詭其師益諸侯過大/臣不知文雅之辭此少師之責也天子居處出入不以)¶
(禮衣服冠帶不以制御器倒側不以度采服從好不以/章忿悅不以義與奪不以節此少傅之責也天子居燕)¶
<pb:KR2m0001_WYG_025-4b>¶
(私安而易樂而躭飲食不時醉飽不節寢起/早晏無常玩好器弄無制此少保之責也)故周禮建¶
外朝之法左九棘孤卿大夫位焉羣士在其後右九棘¶
公侯伯子男位焉羣吏在其後面三槐三公位焉州長¶
衆庻在其後(樹棘以為位者取其赤心而外刺象以赤/心三刺也槐懐也言懐來人於此欲與之)¶
(謀也羣吏謂府史/也州長鄉遂之官)三公一命衮若有加則賜也不過九¶
命(三公八命矣復加一命則服衮龍與王者之後同多/於此則賜也非命服也虞夏之制天子有日月星辰)¶
(周禮曰諸公之服自衮/冕而下如王之服也)春秋九命作伯尊公曰宰言於¶
海内無不宰統焉或說司馬主天司徒主人司空主土¶
<pb:KR2m0001_WYG_025-5a>¶
是為三公(韓詩外𫝊曰故隂陽不和四時不節星辰失/度災變非常則責之司馬君臣不正人道不)¶
(和國多盗賊民怨其上則責之司徒山陵崩弛/川谷不通五榖不殖草木不茂則責之司空)○漢初¶
惟有太傅太尉後加置太師太保大司徒大司空(哀帝/時議)¶
(以漢舊無司徒故定三公之號曰大司馬大司徒大司/空史記曰公孫𢎞以春秋白衣為天子三公漢初因秦)¶
(置丞相而以𢎞為之/則丞相為三公矣)王莽居攝置四輔官(初王莽為左/輔甄豐為右)¶
(弼甄邯為右丞後又制以太師太傅國師國傅/為四輔位上公大司馬大司徒大司空為三公)○後漢¶
惟有太傅一人謂之上公及有太尉司徒司空(光武初/詔司徒)¶
(司空二府去/大無稱爵)而無師保(董卓盗為太/師非漢本制)太尉公主天(部太/常䘙)¶
<pb:KR2m0001_WYG_025-5b>¶
(尉光/禄勲)司徒公主人(部太僕鴻/臚廷尉)司空公主地(部宗正少/府司農)而¶
分部九卿(漢制三公號稱萬石其俸月各三百五/十斛風俗通云三公一嵗共食萬石也)蓋多¶
以九卿為之若天地災變則皆䇿免自太尉徐防始焉¶
(後漢本制日食星流及大雨雹等災變者惟免太尉自/徐防為太尉凡天地災變三公皆免至魏黃初二年始)¶
(罷此/制)漢制三公不與盗賊若領兵入見皆交㦸义頸而¶
前(使虎賁執刃扶之也魏武為司空破張繡入覲/天子亦行此制汗流浹背自此不復朝覲也)朝臣¶
見三公皆拜天子御座即起在輿為下凡拜公天子臨¶
軒六百石以上悉㑹直事卿贊拜御史授印綬公三讓¶
<pb:KR2m0001_WYG_025-6a>¶
然後受至安帝時三府任薄選舉誅賞一由尚書其災¶
𤯝變咎則責免公台靈帝臨朝始遣使者就長安拜張¶
温為太尉三公在外自温始也至獻帝建安十三年乃¶
罷三公官○魏初復置與後漢同(有太傅太尉/司徒司空)然皆無¶
事不與朝政(高柔上疏云今公輔之臣民所具瞻而置/之三事不使知政非朝廷崇用大臣之義)¶
(大臣獻可替/否之謂也)初封司空崔林為安陽亭侯三公封列侯¶
自林始也(林字德儒裴松之曰漢封丞相已/為荀悅所譏魏封三公其失同也)黃初二年¶
又分三公戸邑封子弟各一人為列侯末年増置太保¶
<pb:KR2m0001_WYG_025-6b>¶
○晉武帝即位之初以安平王孚為太宰鄭冲為太傅¶
王祥為太保義陽王子初為太尉何曾為司徒荀顗為¶
司空石苞為大司馬陳騫為大將軍凡八公同時並置¶
惟無丞相焉時所謂八公同辰攀雲附翼者也遂以太¶
傅太保為上公論道經邦燮理隂陽無其人則闕蓋居¶
者甚寡(諸公品第一食俸日五斛太康二年又給絹春/百疋秋二百疋綿二百斤元康元年給菜田十)¶
(頃田騶十人立夏以後不及田者食俸一年又/給虎賁二十人持班劍給朝車駕安車黒耳)其太尉¶
司徒司空自漢歴魏皆為三公及晉迄於江左相承不¶
<pb:KR2m0001_WYG_025-7a>¶
改(上公三公/之制不改)前代三公䇿拜皆設小㑹所以崇宰輔之¶
制也自魏末廢而不行至晉拜石鑒(字林/伯)為左光禄大¶
夫開府領司徒始有詔令㑹遂以為常(十六國姚泓僭/號受經於博士)¶
(淳于岐岐病泓親省疾拜於/床下自是公侯見師傅皆拜)○宋皆有八公之官而不¶
言為八公也(宋志曰三公黄閤前史無有義按禮記士/韠與天子同公侯大夫則異鄭𤣥注云士)¶
(賤與君同不嫌也夫朱門洞啟當陽之正色也三公之/與天子禮秩相亞故黃其閤以示謙不敢斥天子宜是)¶
(漢舊制也/韠音畢)○齊時三公唯有太傅○梁有丞相太宰太¶
傅太保大司馬大將軍太尉司徒司空開府儀同三司¶
<pb:KR2m0001_WYG_025-7b>¶
等官諸公及從公開府者亦置官屬○陳以丞相太宰¶
太傅太保大司馬大將軍並為贈官三公之制開黃閤¶
㕔事置鴟尾○後魏以太師太傅太保謂之三師上公¶
也大司馬大將軍謂之二大太尉司徒司空謂之三公¶
○北齊皆有三師二大三公之官並置府其府三門當¶
中門黃閤設内屏三師二大置佐吏則同太尉府○後¶
周置六卿之外又改三師官謂之三公兼置三孤以貳¶
之(少師少/傅少保)而以司徒為地官大司馬為夏官司空為冬¶
<pb:KR2m0001_WYG_025-8a>¶
官如姬周之制無復太尉三師之號宣帝又置四輔官¶
(以大冢宰越王盛為大前疑蜀國公尉遲&KR1199;為大右/弼申國公李穆為大左輔隋國公楊堅為大後丞)○¶
隋置三師不主事不置府僚但與天子坐而論道置太¶
尉司徒司空以為三公叅議國之大事依北齊置府僚¶
無其人則闕祭祀則太尉亞獻司徒奉爼司空行掃除¶
其位多曠攝行事尋省府僚佐置公則坐於尚書都省¶
朝之衆務總歸於臺閣矣煬帝即位廢三師官○大唐¶
復置三師以師範一人儀刑四海置三公以經邦論道¶
<pb:KR2m0001_WYG_025-8b>¶
燮理隂陽(祭祀則與/隋制同)並無其人則闕天寳以前凡三師¶
官雖有其位而無其人¶
　　太師¶
太師古官殷紂時箕子為之○周武王時太公成王時¶
周公並為太師周公薨畢公代之○秦及漢初並無至¶
平帝元始元年初置以孔光居焉金印紫綬位在太傅¶
上太保次太傅(孔光為太師王莽為太傅光常稱疾不/敢與太后詔令太師無朝賜靈壽杖黃)¶
(門令為太師省中坐置几太師入省中坐用杖賜/食十七物十七物者公具十七種物也靈壽木名)漢東¶
<pb:KR2m0001_WYG_025-9a>¶
京又廢獻帝初董卓為太師卓誅又廢○魏世不置○¶
晉初置三上公以景帝諱師故置太宰以代太師之名¶
(晉書曰恵帝太安元年以齊王/問為太師當時撰述者之誤也)秩増三司(蜀李雄僭號/時范長生自)¶
(西山乘素輿詣成都雄拜長/生為天地太師封西山侯)○後魏北齊後周隋大唐¶
皆有之(天寳以前唯以其官贈仲尼及長孫禎武士彠/竇毅韋元貞張説裴光庭而已彠音憂縳反)¶
　　太傅¶
太傅古官(傅傅之/德義也)周成王時畢公為太傅○漢高后元¶
年初置太傅金印紫綬初用王陵後省八年復置後省¶
<pb:KR2m0001_WYG_025-9b>¶
哀帝元壽二年復置位在三公上平帝以孔光為之○¶
後漢有太傅上公一人掌以善道無常職光武以卓茂¶
為之薨省明帝又以鄧禹為之(鄧禹字仲華以元功拜/太傅進見東向又張禹)¶
(字伯逹遷太傅舍於宫中大官進食五日一歸府朝見/特贊與三公絶席章帝以趙熹三世在位為國元老乃)¶
(以為太傅和帝即位幼弱以鄧彪有高名海内歸仁/徵為太傅百官總已以聽之恩寵之異莫與為比)其¶
後每帝初即位輒置太傅録尚書事薨則省(胡廣注曰/猶古冡宰)¶
(總已/之義)桓帝踐祚已加元服不復置傅但令太尉胡廣司¶
徒趙戒領尚書事至靈帝復以陳蕃為太傅與廣叅録¶
<pb:KR2m0001_WYG_025-10a>¶
尚書事(陳蕃志欲芟夷閹豎以清本朝世亂/䜛勝用殞厥身胡廣代之拱黙而已)○魏初置¶
太傅以鍾繇為之(鍾繇字元常遷太傅有疾時華歆亦/以高年病朝見皆使乘轝上殿就坐)¶
(是後三公有疾/遂以為故事)○晉宋金章紫綬進賢三梁冠介幘絳¶
朝服佩山𤣥玉○梁後魏北齊後周及大唐皆有¶
　　太保¶
太保古官殷太甲時伊尹為太保○周成王時召公為¶
太保○漢平帝元始元年始用王莽為之○光武中興¶
省○魏初不置末年始置太保以鄭冲為之(冲字/文和)位在¶
<pb:KR2m0001_WYG_025-10b>¶
三司上○晉武初踐祚以王祥為太保進爵為公加置¶
一官之職太保所以訓䕶人主導以德義者也(汝南王/亮為太)¶
(宰録尚書事與太保衛瓘對掌朝政又衞瓘為/太保以公就第置長史司馬從事中郎掾屬也)章綬佩¶
服冠秩與太傅同○梁後魏北齊後周隋及大唐皆有¶
之(天寳以前唯以其官/贈竇季謀一人而已)¶
　　太宰¶
太宰於殷為六太於周為六卿亦曰冡宰○周武時周¶
公始居之掌建邦之治○秦漢魏並不置(平帝加王莽/號曰宰衡)¶
<pb:KR2m0001_WYG_025-11a>¶
○晉初依周禮備置三公三公之職太師居首以景帝¶
名師故置太宰以代之而以安平獻王孚居焉増掾屬¶
十人蓋為太師之互名非周冡宰之任也(何曽為太宰/朝㑹乘輿入)¶
(朝劍履上殿如蕭何田千秋鍾繇故事又安帝以太宰/琅琊王德文不宜嬰拂事務以汙論道之重可衮冕之)¶
(服緑盭綬羽葆鼔吹盭音戾盭緑也以緑為質盭/草名也出瑯琊平昌縣似艾可染綬因以為綬名)○宋¶
大明中用江夏王義恭為之冠綬服秩悉與太傅同至¶
齊以為贈○梁初有之至陳又以為贈有事則權兼之¶
○後魏初無至孝莊時以太尉上黨王天穆為之増置¶
<pb:KR2m0001_WYG_025-11b>¶
佐吏○北齊無聞○後周文帝又依周禮建六官遂置¶
天官大冡宰卿一人掌邦治以建邦之六典佐皇帝治¶
邦國自隋而無¶
　　太尉¶
太尉秦官(月令曰孟夏太尉贊儁傑自上/安下曰尉故武官咸以為號)○漢因之(應/劭)¶
(漢官謂太尉為周官非也鄭𤣥注月令亦曰秦官尚書/中候云爵為太尉束晳據非秦官以此追難𤣥焉劉昭)¶
(曰緯候衆書貴尚神詭出沒隱顯動挾誕怪太尉官實/司天虞舜作宰璿衡賦政當是據位以書前職非虞之)¶
(實號也太尉所職即舜所掌遂以同掌追稱太尉乃中/候之誤假蓋非官之為謬康成淵博自注中候裁及注)¶
<pb:KR2m0001_WYG_025-12a>¶
(禮而忘舜位豈其實哉此是不發譏於中/候而正之於月令也廣㣲之誚未探碩意)金印紫綬掌¶
武事漢文三年省景帝三年復置其尊與丞相等(丞相/衛綰)¶
(病免上議置丞相太尉籍福說田蚡曰上以將軍為丞/相必讓竇嬰嬰為相將軍必為太尉太尉相尊等耳又)¶
(有讓賢名蚡從之皆/如其謀蚡音扶粉反)五年又省元狩四年更名大司馬¶
(大司馬說/在本篇)○後漢建武二十七年復舊名為太尉公每¶
帝初即位多與太傅同録尚書事府門無闕(論者云王/莽以大司)¶
(馬簒盗神器/故貶其闕)掌四方兵事功課歳盡則奏其殿最而行¶
賞罰凡郊祀之事常亞獻大䘮則告諡南郊凡國有大¶
<pb:KR2m0001_WYG_025-12b>¶
造大疑則與司徒司空通而論之國有過事與二公通¶
諫諍之靈帝末以劉虞為大司馬而太尉如故自此則¶
大司馬與太尉始並置矣(劉寵字祖榮遷太尉以日食/免又初第五倫為㑹稽太守)¶
(署鄭𢎞為督郵舉孝亷及𢎞為太尉而倫為司空位在/下每朝見𢎞曲躬自卑帝知其故遂置雲母屏風分隔)¶
(其間由此為故事又陳蕃拜太尉臨朝歎曰黃/憲若在不敢先佩印綬後坐辟召非其人䇿罷)○魏亦¶
有之(王祥字休徵為太尉司馬文王進爵為王祥與司/徒何曽司空荀顗並詣王顗曰相王尊重今可相)¶
(率而拜祥曰相國勢位誠為尊貴然要是魏之宰相吾/等魏之三公公王相去一階而已班列大同安有天子)¶
(三公可輙拜人者耶損魏朝之美虧晉王之德君子愛/人以禮吾不為也及入何曽荀顗遂拜祥獨長揖文王)¶
<pb:KR2m0001_WYG_025-13a>¶
(謂祥曰今日然後/知君見顧之重也)○晉太尉進賢三梁冠介幘絳朝服¶
金章紫綬佩山𤣥玉若郊廟冕服七旒𤣥衣纁裳七章¶
○宋制武冠山𤣥玉○齊制九旒○後魏初與大將軍¶
不並置正光之後亦皆置焉歴代唯後周無其餘皆有¶
悉為三公¶
　　司徒¶
司徒古官少皥祝鳩氏為司徒(司主/徒衆)○堯時舜為司徒¶
○舜攝帝位命卨為司徒○卨𤣥孫之子曰微亦為夏¶
<pb:KR2m0001_WYG_025-13b>¶
司徒○周時司徒為地官掌邦教(毛詩緇衣美鄭武公/也父子為周司徒善)¶
(於其/職)○秦置丞相省司徒○漢初因之至哀帝元壽二¶
年罷丞相置大司徒○後漢大司徒主徒衆教以禮義¶
凡國有大疑大事與太尉同(蔡質漢儀曰司徒府與蒼/龍闕對厭於尊者不敢號)¶
(府應劭曰此不然丞相舊位在長安時有四出門隨時/聽事明帝東京本欲依之廹於太尉司空但為東西門)¶
(耳每國有大議天/子車駕親幸其殿)建武二十七年去大為司徒公(鄧禹/為大)¶
(司徒封侯年二十四靈帝賣官廷尉崔烈入錢五百/萬以買司徒其拜日天子亦臨軒時人謂烈為銅臭)建¶
安末為相國○魏黄初元年改為司徒(華歆字子魚為司/徒家無擔石之儲)¶
<pb:KR2m0001_WYG_025-14a>¶
(詔曰司徒國之雋老今大官重膳而司徒/蔬食甚無謂也特賜歆及妻男等衣服)○晉司徒與¶
丞相通職更置迭廢未嘗並立至永嘉元年始兩置焉¶
(王衍為司徒東海王越為丞相始兩置也陳騫為司徒/仰理萬機俯澄邦教又王戎字濬冲為司徒髙選長吏)¶
(西曹掾委任責成常得無為又蔡謨字道明遷司徒謨/固譲曰若我作司徒將為後世哂義不敢拜詔數十下)¶
(謨章表十餘上陳以疾篤帝臨軒自旦至申而徵不至/公卿以蔡公傲無人臣之禮奏送謨廷尉謨率子弟詣)¶
(闕稽顙詔免為庻人謨每嘆曰若使劉王喬/得南渡司徒之美選也王喬名疇少有重名)○宋制司¶
徒金章紫綬進賢三梁冠佩山𤣥玉掌治民事郊祀則¶
省牲視滌濯大喪安梓宫凡四方功課歳盡則奏其殿¶
<pb:KR2m0001_WYG_025-14b>¶
最而行賞罰亦與丞相並置○齊司徒之府領天下州¶
郡名數户口簿籍○梁罷丞相置司徒歴代皆有○後¶
周以司徒為地官謂之大司徒卿掌邦教職如周禮○¶
隋及大唐復為三公¶
　　司空¶
司空古官(孔安國曰司空主穿土以居人/空穴也古者穿土為穴以居人)○少皥鳴鳩¶
氏為司空○舜攝帝位以禹為司空(周禮正義曰禹自/司空總百揆乃分)¶
(司空之職為共工虞書曰/垂作共工益作朕虞是也)○卨𤣥孫之子曰㝠亦為夏¶
<pb:KR2m0001_WYG_025-15a>¶
司空○殷湯以咎單為司空○周禮司空為冬官掌邦¶
事凡營城起邑復溝洫修墳防之事則議其利建其功¶
四方水土功課歳盡則奏其殿最而行賞罰凡國有大¶
造大疑諫諍與太尉同○秦無司空置御史大夫○漢¶
初因之至成帝綏和元年始更名御史大夫曰大司空¶
(初改為司空議者又以縣道官有獄司空/故復加為大司空亦所以别小大之文也)金印紫綬禄¶
比丞相哀帝建平二年復為御史大夫元壽二年復為¶
大司空(何武字君卿為司空事後母不篤詔以其舉措/煩碎不合衆心孝聲不聞惡名流行其上大司)¶
<pb:KR2m0001_WYG_025-15b>¶
(空印綬遂䇿免之又彭宣字子佩為大司空而王恭為/大司馬專權宣上書曰三公鼎足承君一足不任則覆)¶
(亂矣臣老病/願上印綬)○後漢初為大司空建武二十七年去大¶
為司空公(第五倫字伯魚為司空奉公不撓言議果决/以貞白稱又張敏字伯逹為司空行大射禮)¶
(陪位頓仆䇿免又陳寵為司空府故事以計吏至時自/以下督屬籍不通賓客以防交關寵去籍通客以明無)¶
(所不受論者大之薛氏家傳曰荀爽字慈明董卓秉政/徵之起巖穴九十五日而為司空時號為白衣登三公)¶
獻帝建安十三年又罷司空置御史大夫御史大夫郄¶
慮免不復補(荀綽百官志曰獻帝置御史/大夫職如司空不領侍御史)○魏初又置¶
司空冠綬及郊廟之服與太尉同(鄭袤字林叔為司空/天子臨軒遣就第拜)¶
<pb:KR2m0001_WYG_025-16a>¶
(授袤謂使曰魏以徐景山為司空徐公曰三公上/應天心茍非其人實傷和氣固辭見許袤莫候反)○宋¶
制進賢三梁冠佩山𤣥玉掌治水土祠祀掌掃除樂器¶
大喪掌將校復土歴代皆有之至後周為冬官謂之大¶
司空卿(掌邦事以五材九範之徒佐皇帝富邦/國大祭祀行洒掃廟社四望則奉豕牲)○隋及¶
大唐復為三公(天寳十三年䇿拜楊國/忠為司空其日雨土)¶
　　大司馬¶
大司馬古官也掌武事(司主也/馬武也)○少皥有鴡鳩氏為司¶
馬(鴡音/雎)○堯時棄為后稷兼掌司馬○周時司馬為夏¶
<pb:KR2m0001_WYG_025-16b>¶
官掌邦政○項羽以曹咎周殷並為大司馬(楚大司馬/景舍帥軍)¶
(伐蔡蔡侯奉社稷而歸之楚發其賞舍辭曰發誠布令/而敵退是王威也相攻而敵退是將威也戰而敵退是)¶
(衆威也臣不宜以衆威受賞又司馬穣苴本姓田/齊威王以古司馬法而附穣苴因號為司馬穣苴)○漢¶
初不置武帝元狩四年初罷太尉置大司馬以冠將軍¶
之號(冠者加於其上為一官也霍光以大司馬大將軍/輔政武帝又令大將軍驃騎將軍皆有大司馬之)¶
(號/)宣帝地節三年置大司馬不冠將軍亦無印綬官屬¶
(霍禹為大司馬/冠小冠無印綬)成帝綏和元年初賜大司馬金印紫綬¶
置官屬禄比丞相去將軍哀帝建平二年復去大司馬¶
<pb:KR2m0001_WYG_025-17a>¶
印綬官屬冠將軍如故元壽二年復賜大司馬印綬置¶
官屬去將軍位在司徒上(漢律丞相大司馬大/將軍俸錢月六萬)始置大¶
司馬議者以漢有軍候千人司馬官故加大王莽居攝¶
以漢乃無少司徒而定司馬司空之號並加大○後漢¶
光武建武二十七年省大司馬以太尉代之故常與太¶
尉迭置不並列(吳漢為大司/馬封舞陽侯)至靈帝末始置焉○魏文¶
帝黃初二年復置大司馬以曹仁居之而太尉如故則¶
太尉大司馬大將軍各自為官位在三司上(吳有左右/大司馬)¶
<pb:KR2m0001_WYG_025-17b>¶
○晉定令亦在三司上(晉諸公贊曰義陽王為太尉大/司馬時父孚為太宰父子居上)¶
(公中代以來未之有也又汝南王亮為大司馬正/旦大㑹乘車入殿又陳騫為大司馬賜衮冕之服)武冠¶
絳朝服金章紫綬佩山𤣥玉與大將軍同○宋時唯元¶
嘉中用彭城王義康為之冠玉與晉同○至齊以為贈¶
○梁時置官屬○陳以為贈○後魏北齊與大將軍為¶
二大位居三師之下三公之上○後周為夏官謂之大¶
司馬卿(掌邦政以建邦國之九法佐皇帝平/邦國大祭祀掌宿衛廟社則奉羊牲)自隋而無¶
聞¶
<pb:KR2m0001_WYG_025-18a>¶
　　總敘三師三公以下官屬¶
三師(太師太傅太保/歴代多有之)一太(殷建官有六太其一曰太宰/自周以後亦常有之餘五太)¶
(則/無)三公(太尉司徒司/空歴代有之)二大(大司馬大將軍/歴代亦有之)諸位從公(諸/將)¶
(軍及光禄大夫開府/者歴代亦時有之)官屬等(歴代有置有省亦多同説/所以不更各具本府但依)¶
(時代都言之其大/將軍自具本篇)○漢有三師而不見官屬以丞相為¶
公置司直長史後改丞相為司徒則曰司徒司直長史¶
(具宰/相篇)其太尉後改為大司馬綏和初始置長史一人掾¶
屬二十四人御屬一人令史二十四人改御史大夫為¶
<pb:KR2m0001_WYG_025-18b>¶
大司空置長史如中丞(具御史/大夫篇)○後漢初唯置太傅有¶
長史一人掾屬十人御屬一人(不知/何曹)後置太師董卓嘗¶
居之蓋自為也而不見官屬太尉屬官有長史一人署¶
諸曹事(盧植禮注曰/如周小宰)掾史屬二十四人(分主二千石長/史遷除民戸祠)¶
(祀農桑奏議辭訟郵驛轉運盗/賊罪法兵貨幣鹽鐵倉榖等事)黄閤主簿(省録衆事掌/閤下威儀)¶
記室令史(掌上章奏報後漢末陳琳阮瑀皆/為曹公記室軍國書檄皆所作)御屬(掌為/公卿)¶
(閤下/威儀)司徒屬官有長史一人掾屬三十一人令史及御¶
屬三十六人(正曰掾副曰史陳寵辟司徒鮑昱府是時/三府掾屬專尚交遊以不肯親事為高寵)¶
<pb:KR2m0001_WYG_025-19a>¶
(獨勤心物務轉為辭曹專掌天下獄訟時司徒辭訟久/者數十年事類溷錯易為重輕寵為昱撰辭訟比七卷)¶
(决事科條皆以事相從昱奏/上之其後公府奉以為法)司空屬官長史一人掾屬¶
二十九人令史及御屬三十二人(正曰掾副曰屬漢書/注云公府掾比古元)¶
(士三命者也或曰漢初掾史辟皆上言之故有秩皆比/命士其所不言則為百石屬其後皆自辟除故通為百)¶
(石/云)其大司馬屬官並同前漢○魏置太傅太保而不見¶
官屬太尉司徒司空有長史司馬從事中郎正行叅軍¶
大司馬亦有正行叅軍也○晉有太宰太傅太保唯楊¶
駿為太傅増祭酒為四人掾屬二十人兵曹為左右也¶
<pb:KR2m0001_WYG_025-19b>¶
(楊駿輔政引潘岳為太傅主簿初譙人公孫宏客於河/陽岳待之甚厚及駿誅宏為楚王瑋長史凡駿綱紀皆)¶
(從坐同署主簿已被戮宏言/於瑋謂岳為假吏故得免)太宰太保官屬不見太尉¶
司徒司空並有長史司馬太尉雖不加兵者吏屬皆絳¶
服太始三年又置太尉軍叅軍六人騎司馬五人官騎¶
十人而司徒加置左長史掌差次九品銓衡人倫冠綬¶
與丞相長史同主簿左右東西曹掾各一人若有所循¶
行者増置掾屬十人(武帝時司徒奏州郡農桑未有賞/罰之制宜遣掾屬循行詔遂使司)¶
(徒督察州郡播殖若有所循者增掾屬十人/又温嶠請司徒置田曹掾州一人勸課農桑)初王渾(字/𤣥)¶
<pb:KR2m0001_WYG_025-20a>¶
(冲/)遷司徒仍加兵渾以司徒文官主吏不持兵及吏屬¶
絳衣自以非是舊典皆令皁服論者美其謙而識禮司¶
空府加置𨗳橋掾一人餘畧同後漢咸寧初詔以前太¶
尉府為大司馬府増置祭酒二人帳下司馬官騎大車¶
皷吹左右光禄光禄三大夫開府者皆為位從公品秩¶
俸賜儀制與諸公同加兵者増置司馬一人從事中郎¶
二人(劉琨為司空以盧/諶為從事中郎)主簿記室督各一人舍人四人¶
兵鎧士曹營軍刺姦帳下都督外都督令史各一人(主/簿)¶
<pb:KR2m0001_WYG_025-20b>¶
(以下令史以/上皆絳服)司馬給吏卒如長史從事中郎給侍二人¶
主簿記室都督各給侍一人其餘臨時増崇者則褒加¶
各因其時為節文不為定制(其祭酒掾屬白蓋小車七/軺車施耳後户皁輪犢車)¶
(各一乘自祭酒以下令/史以上皆皁零辟朝服)其為持節都督者增叅軍為六¶
人其餘如常加兵公制(孫楚字子荆為佐著作郎叅石/苞驃騎軍事楚既負其才氣頗)¶
(侮易苞初至揖曰天子命我叅卿軍事初叅/軍不敬府主楚既輕苞遂制施敬自楚始也)○宋有太¶
傅太保太宰太尉司徒司空大司馬諸府皆有長史一¶
人將軍一人又各置司馬一人而太傅不置長史掾屬¶
<pb:KR2m0001_WYG_025-21a>¶
亦與後漢畧同自江左以來諸公置長史倉曹掾户曹¶
屬東西閤祭酒各一人主簿舍人二人御屬二人令史¶
無定員領兵者置司馬一人從事中郎二人叅軍無定¶
員加崇者置左右長史司馬從事中郎四人掾屬四人¶
則倉曹増置屬户曹置掾加崇極於此也其司徒府若¶
無公唯省舍人其府常置其職僚異於餘府有左右長¶
史東西曹掾屬餘則同矣餘府有公即置無則省○齊¶
有太宰大司馬並為贈官無僚屬太尉司徒司空是為¶
<pb:KR2m0001_WYG_025-21b>¶
三公特進位從公諸開府儀同三司位從公開府儀同¶
如公凡公督府置佐長史司馬各一人諮議叅軍二人¶
諸曹有録事功曹記室户曹倉曹中直兵外兵騎兵長¶
流賊曹城局法曹田曹水曹鎧曹集曹右戸十八曹局¶
曹以上署正叅軍法曹以下署行叅軍各一人其行叅¶
軍無署者為兼員其公府佐吏則從事中郎二人倉曹¶
掾户曹屬東西閤祭酒各一人主簿舍人御屬二人加¶
崇者則左右長史四中郎掾屬並増數其未及開府則¶
<pb:KR2m0001_WYG_025-22a>¶
置亦有佐吏其數有減小府無長流置禁防叅軍初晉¶
令公府長史著朝服自宋大明以來著朱衣(齊王儉為/司徒左長)¶
(史請依晉令復舊制不著朱衣時議不許又曰王秀之/常云位至司徒左長史可以知止足矣又陸慧曉為司)¶
(徒右長史謝朏為左長史府公竟陵王子良謂王融曰/我府二上佐前代誰可比融曰兩賢同侍未有前例朏)¶
(滂佩/反)○梁武受命之初官班多同宋齊之舊有丞相太¶
宰太傅太保大司馬太尉司徒司空開府儀同三司等¶
官諸公及位從公開府者置官屬有長史司馬諮議叅¶
軍掾屬從事中郎記室(建安王為雍州表求管記乃以/江革為征北記室叅軍革弟觀)¶
<pb:KR2m0001_WYG_025-22b>¶
(又為叅軍兼記室任昉曰文房之任總/卿兄弟故歴代皆為文士之華選云)主簿列曹叅軍¶
行叅軍舍人等官其司徒則有左右二長史(禇球字仲/寳為司徒)¶
(右長史加貂台佐/加貂自球始也)又増置左西掾一人自餘僚佐同於¶
二府有公則置無則省而司徒無公唯省舍人餘官常¶
置開府儀同三司位次三公左右光禄大夫優者則加¶
之曰三公置官屬○陳三師二大並為贈官而無僚屬¶
其三公有府長史司馬諮議叅軍從事中郎掾曹屬主¶
簿祭酒録事記室正叅軍板叅軍○後魏三師無官屬¶
<pb:KR2m0001_WYG_025-23a>¶
後又置太宰以元天穆為之増置佐史三公及二大並¶
有長史司馬諮議叅軍從事中郎掾屬主簿録事叅軍¶
功曹記室戸曹中兵等叅軍諸曹行叅軍祭酒叅軍事¶
長兼行叅軍督䕶(其太尉司徒與二大屬官階/同唯司空府官每降一階)○北齊¶
三師二大三公各置長史司馬諮議叅軍從事中郎掾¶
屬主簿録事功曹記室戸曹倉曹中兵騎兵長流城局¶
刑獄等叅軍事東西閤祭酒及叅軍事法墨田水鎧集¶
士等曹行叅軍督䕶等員(司徒則加/左右長史)長史(主/吏)司馬(主/將)舍¶
<pb:KR2m0001_WYG_025-23b>¶
人(主閤/内事)皆自秦官也從事中郎(從事中郎漢末官也陳/湯為大將軍王鳳從事)¶
(中郎在主簿上所/掌秩與長史同)掾屬(主諸/曹事)主簿(所主與舍人同/祭酒所主亦同)令史¶
(主諸曹/文書)此皆自漢官也(陳湯為大將軍王/鳳從事中郎是也)御屬叅軍自¶
後漢也(孫堅叅驃騎軍事是也/叅軍所主與掾屬同)其儀同三司如開府者¶
亦置長史以下官屬而減記室倉城屬田水鎧士等七¶
曹各一人(其品亦下三公府一階其三/師二大佐吏則同太尉府也)○後周以太師¶
太傅太保為三公而不見僚屬○隋三師亦不見官屬¶
而三公依北齊置府僚後省府及僚佐置公則坐於尚¶
<pb:KR2m0001_WYG_025-24a>¶
書都省朝之衆務總歸於臺閣○大唐三師三公並無¶
官屬¶
　¶
　¶
　¶
　¶
　¶
　¶
<pb:KR2m0001_WYG_025-24b>¶
　¶
　¶
　¶
　¶
　¶
　¶
　¶
　通典卷二十¶
