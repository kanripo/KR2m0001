# -*- mode: mandoku-view; -*-
#+TITLE: 通典
#+DATE: 2015-08-24 22:48:54.662734
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百七十一
<pb:KR2m0001_WYG_176-1a>¶
欽定四庫全書¶
　通典卷一百七十一¶
　　唐　京　兆　杜　　佑　君　卿　　纂¶
　州郡¶
天下之立國宰物尚矣其畫野分疆之制自五帝始焉¶
道徳遠覃四夷從化卽人爲治不求其欲斯葢羈縻而¶
已寧論封域之廣狹乎堯舜地不過數千里東漸于海¶
西被流沙朔南曁聲教五帝之至徳也武丁成王東則¶
<pb:KR2m0001_WYG_176-1b>¶
江南西氐羌南荆蠻北朔方三代之大仁也秦氏削平¶
六國南取百越北却匈奴築塞河外地廣而亡逮戰國¶
之酷暴也漢武滅朝鮮閩越開西南夷通西域逐北狄¶
天下騷然人不聊生追悔前失引咎自責下詔哀痛息¶
戍輪臺既危復安幸能覺悟也隋煬逐吐谷渾開通西¶
域招來&KR0723;厥征伐高麗身弑祀絶近代殷鑒也夫天生¶
烝人樹君司牧是以一人治天下非以天下奉一人患¶
在徳不廣不患功不廣秦漢之後以重歛爲國富卒衆¶
<pb:KR2m0001_WYG_176-2a>¶
爲兵强拓境爲業大遠貢爲徳盛爭城殺人盈城爭地¶
殺人滿野用生人膏血易不殖土田小則天下怨咨羣¶
盜蜂起大則殞命殲族遺惡萬代不亦謬哉則五帝三¶
王可以師範凡言地理者多矣在辨區域徵因革知要¶
害察風土纎介畢書樹石無漏動盈百軸豈所謂撮機¶
要者乎如誕而不經徧記雜説何暇編舉(謂辛氏三秦/記常璩華陽)¶
(國志羅含湘中記盛𢎞之荆州記之類皆自述鄉國靈/怪人賢物盛參以他書則多紕謬既非通論不暇取之)¶
(矣/)或覽之者不責其略焉¶
<pb:KR2m0001_WYG_176-2b>¶
　　第一序目上(凡郡府三百二十九/)¶
　　第二序目下¶
　　第三古雍州上(今置郡府二十四/)¶
　　第四古雍州下(今置郡府十八/)¶
　　第五古梁州上(今置郡府二十六/)¶
　　第六古梁州下(今置郡府三十七/)¶
　　第七古荆河豫州(今置郡府十八/)¶
　　第八古冀州上(今置郡府二十二/)¶
<pb:KR2m0001_WYG_176-3a>¶
　　第九古冀州下(今置郡府十九/)¶
　　第十古兖州(今置郡府十/)¶
　　　　古青州(今置郡府七/)¶
　　　　古徐州(今置郡府五/)¶
　　第十一古揚州上(今置郡府十二/)¶
　　第十二古揚州下(今置郡府二十七/)¶
　　第十三古荆州(今置郡府三十三/)¶
　　第十四古南越(今置郡府七十一/)¶
<pb:KR2m0001_WYG_176-3b>¶
　州郡一¶
　　序目上(上古/三國)　(唐虞宋三代/晉      齊)　(秦/梁)　(漢/陳)　(後漢并/後魏)¶
　　　(北齊/)　(後周/)　(隋/)¶
昔黄帝方制天下立爲萬國易稱首出庻物萬國咸寧¶
(葢舉其/大數)及少皥氏之衰其後制度無聞矣若顓頊之所¶
建帝嚳受之創制九州統領萬國(雍荆豫梁徐/冀青兖揚)○堯遭¶
洪水而天下分絶使禹平水土還爲九州如舊制也舜¶
攝帝位分爲十二州(雍荆豫梁冀幽/并青營徐兗揚)故虞書云肇有十¶
<pb:KR2m0001_WYG_176-4a>¶
二州也○夏氏革命又爲九州塗山之會亦云萬國四¶
百年間遞相兼并殷湯受命其能存者三千餘國亦爲¶
九州分統天下(冀荆豫雍揚兖徐幽/營營則禹貢青州也)載祀六百及乎周¶
初尚有千八百國而分天下爲九畿方千里曰王畿其¶
外曰侯畿(亦曰/服)又外曰甸畿又外曰男畿又外曰采畿¶
又外曰衞畿又外曰蠻畿又外曰夷畿(要服/也)又外曰鎮¶
畿又外曰藩畿(荒服也自侯甸男采衞蠻夷鎮藩/卽九畿也各相去五百里爲限也)至成¶
王時亦曰九州屬職方氏(揚荆豫青兗/雍幽冀并)其後諸侯相并¶
<pb:KR2m0001_WYG_176-4b>¶
有千二百國及平王東遷迄獲麟之末二百四十二年¶
間諸侯征伐更相吞滅不可勝數而見於春秋經傳者¶
百有七十國焉(百三十九國知土地所在/三十一國不知其處也)蠻夷戎狄不¶
在其數逮乎下分地理上配天象所定躔次總標十三¶
及周之末唯有七國(秦昭王時西周盡獻其地邑三十/六口三萬受獻而歸其人至莊襄)¶
(王滅東西周王/國七城而已)○秦制天下爲四十郡其地則西臨洮¶
而北沙漠東縈南帶皆臨大海○漢興以秦地太大更¶
加置郡國其後開越攘胡土宇彌廣改雍曰涼梁曰益¶
<pb:KR2m0001_WYG_176-5a>¶
又置徐州復禹舊號南置交阯(初爲交阯/後爲交州)北有朔方(初/爲)¶
(朔方後/爲并州)凡爲十三州部刺史(司隸并荆兗揚荆河/冀幽青徐益交涼)而不¶
常所理至哀平之際凡新置郡國六十三焉與秦四十¶
合百三縣邑千三百一十四道三十二侯國二百四十¶
一地東西九千三百二里南北萬三千三百六十八里¶
此漢之極盛也○後漢光武以官多役煩乃并省郡國¶
十縣道侯四百餘所其後亦爲十三州部司隸治河南¶
(今/府)豫治譙(今酇/縣)兗治昌邑(今魯郡/金鄉縣)徐治郯(郯音談今臨/淮郡下邳縣)¶
<pb:KR2m0001_WYG_176-5b>¶
青治臨淄(今北海/郡縣)涼治隴(今天水郡/隴城縣)并治晉陽(今太/原府)冀¶
治鄗(河各反今趙/郡髙邑縣)幽治薊(今范/陽郡)揚治歴陽(今郡/縣)益治雒¶
(今永/昌郡)荆治漢壽(今武陵郡/武陵縣)交治廣信(今蒼梧郡/蒼梧縣)漸復加¶
置郡國至於靈獻凡百有五焉縣道侯國千一百八十¶
(桓帝永興初有鄉三千六百/八十二亭萬二千四百二十)東樂浪郡西燉煌郡南日¶
南郡北鴈門郡西南永昌郡四履之盛亦如前漢○魏¶
氏據中原有州十二司隸荆河兗青徐涼秦冀幽并揚¶
雍(分涼州置秦州理上邽今天水郡揚治壽春今郡徐/治彭城今郡荆治襄陽今郡涼治武威今郡餘並因)¶
<pb:KR2m0001_WYG_176-6a>¶
(前/代)有郡國六十八東自廣陵(文帝黄初六年親征幸廣/陵故城及旋師留張遼屯)¶
(江都齊王嘉平/後屬吳卽今郡)壽春(母丘儉諸葛/誕皆鎮之)合肥(明帝青龍元年/滿寵於合肥西)¶
(北三十里築新城吳軍頻攻不㧞卽今廬江郡故魏明/帝云先帝東置合肥南守襄陽西固祁山賊來輙破於)¶
(三城之下者地/有所必爭之也)沔口(建安十五年文聘爲江夏太守鎮/焉其後吳軍頻攻不㧞青龍後屬)¶
(吳卽今/漢陽縣)西陽(黄初中滿寵令将/守之今齊安郡)襄陽(建安二十四年徐/晃守之蜀將關羽)¶
(攻不/下)重兵以備吳(江淮之間除鎮兵處更無人居青龍/之中孫權遣數千家佃於江北爲滿)¶
(寵破/之)西自隴西(今郡/是)南安(今隴西郡隴西縣齊王嘉平/五年蜀將姜維來伐攻隴西)¶
(南安皆/不尅)祁山(明帝太和二年蜀將諸葛亮攻祁山/城不㧞今同谷郡長道縣東十里)漢陽¶
<pb:KR2m0001_WYG_176-6b>¶
(明帝青龍二年蜀將諸葛亮來/伐遣兵備於此卽今天水郡)陳倉(建安二十四年因/蜀將破夏侯妙才)¶
(於漢中遂令張郃守陳倉太和二年諸葛亮以數萬人/攻陳倉將軍郝昭以千人守二十餘日不㧞在今縣東)¶
(三十里故城是攻郿又不尅在今縣/東北十五里故郿城是並今扶風郡)重兵以備蜀○蜀¶
主全制巴蜀置益(治成都/今郡)梁(治漢中/今郡)二州有郡二十二¶
以漢中(建安末破魏將夏侯妙才後遂有漢川以魏/延鎮守後蔣琬姜維相繼鎮於此即今郡地)興¶
勢(後主延熈七年將軍王平守之魏大將/軍曹爽攻不尅今洋川郡興道縣也)白帝(先主章/武元年)¶
(屯之遂爲重鎮後主建興十五年/吳將全琮來攻不尅即今雲安郡)並爲重鎮○吳主北¶
據江南盡海置交(治龍編今/安南府)廣(孫權置治番/禺今南海郡)荆(治南郡/今江陵)¶
<pb:KR2m0001_WYG_176-7a>¶
(郡/)郢(治江夏/即今郡)揚(治建業今丹/陽郡江寧縣)五州有郡四十有三以建¶
平(自孫權黄武初破蜀先主後得之孫皓天紀四年晉/軍沿流來伐守將吳彥請增兵皓不從今巴東郡)¶
西陵(建安二十四年因蜀將關羽北討魏將于禁等於/襄陽陸遜爲宜都守鎮此黄武初蜀先主來伐遜)¶
(大破之後歩闡陸抗/並鎮焉即今夷陵郡)樂鄉(吳孫皓建衡三年陸抗所築/樂鄉城後朱然修之戍焉晉)¶
(王濬攻樂鄉獲水軍督陸景平西將軍/施洪以城降在今江陵郡松滋縣東)南郡(自建安末/尅關羽後)¶
(蜀將糜芳來降遂得之孫皓鳳凰元年將張咸任延並/守之晉軍平吳當陽侯杜元凱趨於此即今江陵郡)¶
巴丘(建安十九年魯肅孫皓寳鼎元/年萬彧並鎮守即今巴陵郡)夏口(建安十三年/孫權征黄祖)¶
(尅之後遂置兵鎮孫皓天紀元年孫慎守之/及晉平吳將軍胡奮趨於此即今江夏郡)武昌(孫權/甘露)¶
<pb:KR2m0001_WYG_176-7b>¶
(元年城武昌陸遜諸葛恪滕𦙍鎮守及晉/平吳将軍王戎趨於此卽今江夏郡是)皖城(建安十/九年孫)¶
(權尅之權赤烏四年諸葛/恪屯此今同安郡皖音患)牛渚圻(孫皓天紀末何植鎮/守晉平吳大將王渾)¶
(趨於此即今宣城/郡當塗縣采石也)濡須塢(建安十七年築後曹公頻來/攻不尅在今歴陽縣西南百)¶
(八十/里)並爲重鎮其後得沔口(孫權嘉禾後陸/遜諸葛瑾屯守)邾城(赤烏/四年)¶
(陸遜常以三萬兵戍之今齊安郡/東西界臨江與江夏郡武昌相對)廣陵(孫亮建興三年/衞尉馮朝城廣)¶
(陵/)自三國鼎立更相侵伐互有勝負疆境之守彼此不¶
常纔得遽失則不暇存也今略紀其久經屯鎮及要害¶
之地焉(其守將亦略紀其知名者/餘不可徧舉他亦倣此)○晉武帝太康元年¶
<pb:KR2m0001_WYG_176-8a>¶
平吳分爲十九州部置司州治洛陽(今河/南府)兗治廪丘(今/濮)¶
(陽郡雷/澤縣是)荆河治項(今淮陽郡/項城是)冀治房子(今趙/郡縣)并治晉陽¶
青治臨淄徐治彭城荆初治襄陽後治江陵(今/郡)揚初治¶
壽春後治建業涼治武威分三輔爲雍治京兆(今/府)分隴¶
山之西爲秦治上邽(今天水/郡縣)益治成都分巴漢之地爲¶
梁治南鄭(今漢中/郡縣)分雲南爲寧治雲南(今/郡)幽治涿(今范/陽郡)¶
(范陽/縣)分遼東爲平治昌黎(今安/東府)交治龍編(今安/南府)分合浦¶
之北爲廣治番禺又增置郡國二十有二凡州百五十¶
<pb:KR2m0001_WYG_176-8b>¶
有六縣千一百有九以爲冠帶之國盡秦漢之土及永¶
嘉南渡境宇殊狹九州之地有其二焉初元帝命祖逖¶
鎮雍丘(建武初逖北鎮守/雍丘今陳留郡縣)逖死北境漸蹙(大興四/年逖死)於是¶
荆河(自淮北今汝南汝/隂南陽等郡以北)青兖四州(今東萊東牟髙宻北/海淄川濟南等郡地)¶
及徐州之半(今彭城瑯/琊等郡)陷劉曜石勒以合肥(戴若思/鎮守之)淮¶
陰(劉隗鎮守即/今山陽郡縣)壽陽(祖約鎮守後又陷於石勒季/龍死後復之即今壽春郡地)泗口¶
(劉遐鎮守即今臨/淮郡宿遷縣界)角城(安帝義熙中置/亦在宿遷縣界)爲重鎮成帝時¶
酇守將退屯襄陽(咸陽初魏諺屯酇爲劉曜將黄秀所/逼而退守襄陽後亦陷石勒尋復之)¶
<pb:KR2m0001_WYG_176-9a>¶
(庾翼朱序皆鎮於此又爲苻堅/將苻丕所陷尋又復之即今郡)穆帝時平蜀漢(永和三/年桓温)¶
(西討擒/李勢)復梁益之地(梁州則漢川/益則蜀川是)又遣軍西入關至灞¶
上(十年桓温討苻健於今京/兆府萬年縣白鹿原戰敗)再北伐一至洛陽(永和十/二年温)¶
(討慕容儁破其將姚/襄於伊水時襄已降)一至枋頭(廢帝太和三年桓又討/慕容暐敗還今汲郡衞)¶
(縣界枋/音方)所得郡縣軍旋又失洎苻堅東平慕容暐(太和/五年)¶
西南䧟蜀漢西北尅姑臧(孝武太和五年張天/錫敗今武威郡是)則漢水¶
長淮以北悉爲堅有及堅敗(太和/八年)再復梁(九年將郭/寳平梁州)益¶
(蜀郡太守任權斬苻堅/益州刺史李平益州平)青徐兖荆河之地其後青兖陷¶
<pb:KR2m0001_WYG_176-9b>¶
於慕容徳(安帝國諱改焉崇安三年徳據之殺幽州/刺史辟閭渾時鎮守廣固即今北海郡也)荆¶
河司陷於姚興(崇安/三年)以彭城爲北境藩捍(朱序/鎮守)後益梁¶
又陷於譙縱(義熙/初陷)毎因劉石苻姚衰亂之際則進兵屯¶
戍在於漢中襄陽彭城然大抵上明(今江陵郡/松滋縣)江陵夏¶
口武昌合肥壽陽淮陰常爲晉氏鎮守(其刺史所治皆/置州兵雖有不)¶
(經攻圍互是重/鎮他皆類此)義熙以後又復青兖司荆河梁益之地¶
而政移於宋矣○宋武北平廣固(晉安帝義熙六年平/慕容超得青州之地)¶
(廣固即/今北海)西定梁益(九年朱齡/石平譙縱)又尅長安(十三年親/征平姚泓)盡得¶
<pb:KR2m0001_WYG_176-10a>¶
河南之地長安尋爲赫連勃勃所陷至廢帝滎陽王景¶
平中武牢以西復陷於後魏今大較以孝武大明爲正¶
凡二十有二州揚治建業南徐治京口(今丹陽郡/丹徒縣)徐治¶
彭城南兖治廣陵兖治瑕(今魯/郡縣)南荆河治歴陽荆河治¶
汝南(今汝南郡/汝陽縣)江治潯陽(今郡/縣)青治臨淄(初治歴城今/濟南郡縣後)¶
(治廣固後又移治/臨淄即今縣是)冀治歴城司治義陽(今/郡)荆治南郡郢¶
治江夏(今/郡)湘治臨湘(今長/沙郡)雍治襄陽梁治南鄭秦亦治¶
南鄭益治成都(今蜀/郡)寧治建寧(今雲/南郡)廣治南海交治龍¶
<pb:KR2m0001_WYG_176-10b>¶
編越治臨鄣(今合浦郡自東晋成帝時中原流民多南/渡遂於江漢淮之間僑立州郡以撫其民)¶
(中間併省廢置離合非一不能詳誌/焉今紀其所治經久者他皆類此)郡凡二百三十有¶
八縣千一百七十有九初文帝元嘉中遣將北伐水軍¶
入河尅魏碻磝滑臺武牢洛陽四城(碻磝即今濟陽郡/城滑臺今靈昌郡)¶
(城武牢今汜水縣洛陽今故/洛陽城碻口交反磝音敖)其後又失又分軍北伐西¶
軍尅𢎞農開方二城(並今𢎞/農郡)以東攻滑臺不尅而平碻¶
磝守之尋皆敗退(元嘉二十七年王𤣥謨於滑臺敗歸/時栁元景㧞𢎞農開方及𤣥謨敗亦)¶
(棄而/退)於是後魏主太武總師經彭城臨江屯於𤓰歩(今/廣)¶
<pb:KR2m0001_WYG_176-11a>¶
(陵郡六/合縣東)退攻盱眙不㧞而旋(臧質守之魏師攻圍三/旬不㧞今淮陽郡縣)明¶
帝時後魏又南侵淮北青冀徐兖四州及荆河州西境¶
悉䧟沒(太始二年徐州刺史薛安都引魏軍自是沈文/秀東陽城崔道固歴城並爲魏將慕容白曜所)¶
(䧟安都以彭城常珍竒以懸/瓠並降魏懸瓠今汝南郡城)則長淮爲北境僑徐兖於¶
淮南(淮陰立兖州/鍾離立徐州)立青冀二州寄治贛榆(今東海郡東/海縣贛古淡)¶
(反/)其後十餘年而宋亡然初强盛也南鄭襄陽懸瓠(元/嘉)¶
(二十六年後魏主太武率兵攻圍汝南太守陳/憲等拒四十餘日魏人積屍與城齊不㧞而退)彭城歴¶
城東陽(廢帝景平初筑䕫鎮守後魏攻圍/數旬不尅即今北海郡治東城)皆爲宋氏藩¶
<pb:KR2m0001_WYG_176-11b>¶
捍○齊氏淮北之地所以全少青州治朐山(今東海郡/朐音衢)¶
冀治渦口(今臨淮郡/漣水縣)荆河治壽春(荆河州自東晉以後/或治淮南或治淮北)¶
(不恒其所今舉/其要害之地)北兖治淮陰北徐治鍾離(今/郡)又置巴東¶
治巴(今雲/安郡)其餘州郡悉因宋代州二十有三郡三百九¶
十有五縣千四百七十有四其後頻爲後魏所侵至東¶
昏永元初沔北諸郡相繼敗沒(今南陽/郡地)又遣軍北伐敗¶
於馬圈退屯盆城(魏馬圈城去襄陽三百里時陳顯達/攻圍四十餘日不抜魏援師至敗還)¶
(在今南/陽郡界)又失壽春(永元二年荆河州刺史/裴叔業以城叛入魏)後三年齊亡¶
<pb:KR2m0001_WYG_176-12a>¶
(齊氏七主凡二十四年内難繁興不/遑外略及東昏暴虐北境彌蹙也)始全盛也南鄭(明/帝)¶
(建武二年後魏大將元英來伐梁州/刺史蕭懿守拒攻圍百餘日不下)樊城(今襄陽郡安/養縣建武中)¶
(後魏主孝文率兵十萬數/旬攻圍將曾武拒不下)襄陽義陽壽春(髙帝又建鎮/謂垣崇祖曰)¶
(兵衝要地切備魏師俄而魏將/王肅以師二十萬至敗而歸)淮陽角城(明帝初後魏/南侵以李安)¶
(仁戍/之)漣口朐山爲重鎮○梁氏州郡多沿舊制天監中¶
州二十有三郡三百五十縣千二十有五其後更有析¶
置大同中州百有七郡縣亦稱於此自侯景逆亂建康¶
傾䧟墳籍㪚逸不可得而詳焉初武帝受禪數年即失¶
<pb:KR2m0001_WYG_176-12b>¶
漢川及淮西之地(天監三年梁州刺史夏侯道遷以本/部叛降後魏自劍閣以北並䧟沒又)¶
(魏將元英破将軍馬/仙埤於義陽失地)其後諸將頻年與魏軍交戰於淮¶
南淮北互有勝負(自天監四年以後將張恵紹尅魏宿/遷城韋叡尅合肥裴邃尅翟丘城朐)¶
(山城尋皆敗/唯合肥獨存)雖得懸瓠彭城俄而又失(天監六年魏軍/主白早生荆河)¶
(州刺史胡遜以懸瓠普通六年徐州刺史/元法興以彭城並内屬無何悉復於魏)又尅壽春(普/通)¶
(七年將夏侯亶元植等尅之獲魏揚州刺史李憲自齊/東昏永元二年䧟後魏至是凡二十七年南朝始復)¶
中大通初大舉北伐淮北城鎮相次尅平直至洛陽暫¶
爲梁有(中大通元年魏將爾朱榮害胡太后及少主魏/朝大亂遣將陳慶之率軍送元顥爲魏主入河)¶
<pb:KR2m0001_WYG_176-13a>¶
(陽六旬五日爾朱榮來攻慶之渡河守北中府城數日/顥敗慶之亦奔退所得之地尋亦失之中府地即今河)¶
(陽北/城是)其後又復漢中(大同中將蘭欽尅之自天監二/年失漢川凡經四十三年却復)至¶
東魏將侯景以河南地降逆亂相尋有名無實及景平¶
後江北之地悉陷髙齊漢川蜀川沒於西魏(太清初侯/景以十三)¶
(州來降旋爲東魏將慕容紹宗所敗二年景舉兵反圍/建康陷之及景平後元帝承聖初齊將辛術南伐盡復)¶
(淮南江北之地得傳國璽反於齊三年西魏將達/奚武陷漢川尉遲逈陷蜀川其漢川經九年復失)大抵¶
雍州(今襄/州)下溠(音/槎)戍(漢東郡&KR0037;/陽縣東南)夏口白苟堆(大同中東/魏靜帝遣)¶
(將堯雄爲南境守將雄曰白苟堆梁之/北面重鎮請備之在今汝南郡真陽縣)硤石城(今汝陰/郡下蔡)¶
<pb:KR2m0001_WYG_176-13b>¶
(縣/)合州(卽合/肥)鍾離(將康絢/鎮守之)淮陰朐山爲重鎮(天監三年/角城戍主)¶
(柴慶宗以角城十年東莞太/守劉晰以朐山並降入魏)○陳氏比於梁代土宇彌¶
蹙西不得蜀漢北失淮肥以長江爲境(文帝天嘉初湘/川之地爲周軍)¶
(所陷二年侯瑱尅平之湘川今/澧陽武陵長沙衡陽等郡之地)有州四十有二(地轉狭/而州益)¶
(多暨後州郡又數倍/多於前代故不可詳)郡百有九縣四百三十有八宣帝¶
太建中頻年北伐諸將累㨗盡復淮南之地(將吳明徹/於壽春城)¶
(斬髙齊/将王琳)更經略淮北大破齊軍於呂梁及旋師屬髙齊¶
國亡又總軍北伐至呂梁周軍來拒又大破之(自太建/五年北)¶
<pb:KR2m0001_WYG_176-14a>¶
(伐七年破齊軍九年又破周將梁/士彦悉得梁淮北城鎮下邳朐山)旋爲周軍所敗悉虜¶
其衆(時梁士彦守彭城明徹來攻未下十年周/將王軌来伐明徹退師全軍沒於清口)自是江¶
北之地盡沒於周又以長江爲界(十二年周大將司馬/消難以淮西地來降)¶
(又遣將周羅㬋攻/尅新野尋並失之)及隋軍来伐遣將守狼尾灘(後主禎/明三年)¶
(戚欣守之今夷/陵郡宜都縣界)荆門(將仲肅據之/亦宜都界)安蜀城(将顧覺鎮之/亦夷陵郡縣)¶
公安(將陳紀鎮之/今江陵郡縣)巴陵以下並風靡退敗(信州道大總/管清河公楊)¶
(素自峽中舟師東下東方守將/相繼而破信州卽今雲安郡也)隋軍自采石(隋將韓擒/虎襲陷之)¶
京口(賀若弼/襲陷之)渡江而平之○後魏起自北方至道武率¶
<pb:KR2m0001_WYG_176-14b>¶
兵下山東攻㧞慕容寶中山(今博陵郡/唐昌縣)遂有河北之地¶
於是遷都平城(今雲/中郡)慕容氏䘮敗遣將南略地至於滑¶
臺許昌(今潁/川郡)彭城明元帝泰常中始於滑臺許昌置兵¶
鎮守(道武天興中長孫肥等尅滑臺/許昌尋不能守至是始有之)太武帝時又得蒲¶
坂(今河/東郡)長安統萬(始光中遣軍伐赫連昌尅蒲坂及長/安又尅統萬後遂滅赫連統萬卽赫)¶
(連所都今/朔方郡是)神䴥中宋師來伐碻磝(今濟陽/郡城)滑臺武牢(今/河)¶
(南府汜/水縣是)戍將皆不守尋並復之(神䴥三年宋將到彦之/王仲徳等陷滑臺武牢)¶
(洛陽遣安頡叔孫/建等擊敗走之)太延以後東平遼東西平姑臧(三年/東伐)¶
<pb:KR2m0001_WYG_176-15a>¶
(馮𢎞五年西伐沮/渠茂䖍並滅之)於是西至流沙東接髙麗所未得者¶
漢中及南陽懸瓠彭城青州之南而已其後帝自南征¶
遂臨𤓰歩宋淮北城鎮守將多有敗沒(太平真君十一/年因宋將王𤣥)¶
(謨來侵尅碻磝城戍將濟州刺史王買德/棄城而走宋師至滑臺敗帝乘勝至江上)獻文天安初¶
自河之南長淮之北皆爲魏有(時因宋晉安王子勛之/亂遣將慕容白曜略地)¶
(破宋將沈文秀畢衆欽薛安/都崔道固常珍竒遂有其地)孝文遷都洛陽(太和十九/年徙都)¶
頻歳親征皆渡淮沔(二十年屯八公山二十/一年屯新野及樊城)宣武初又¶
得壽春(景明初齊將裴叔業以壽春來降/後至明帝孝昌二年又陷入梁)續收漢川至¶
<pb:KR2m0001_WYG_176-15b>¶
於劍閣兼得淮西之地(正始初梁将夏侯道遷以漢中/降又元英破梁將馬仙埤於義)¶
(陽遂有/其地)莊帝時梁軍洛陽數旬敗走(永安初因爾朱榮/害胡太后少帝之)¶
(亂梁將陳慶之/送元顥爲魏主)爾後内難相繼不暇外略三四年後分¶
爲東西魏矣皆權臣擅命(具周齊/事中)自永安末年爾朱世¶
隆稱兵入洛圖籍散亡不可詳記今按舊史管州百十¶
有一郡五百十有九縣千三百五十有二(按魏收史所/載州郡是東)¶
(魏靜帝武定中其時洛陽以西及關中/梁益之地悉屬西魏收猶總而編之)自太武以後漸¶
更强盛東征西伐尅定中原屬宋明以後及於齊梁國¶
<pb:KR2m0001_WYG_176-16a>¶
土漸蹙自守不暇雖時有侵掠而退不旋踵故魏之城¶
鎮少被攻圍因利進取不常所守也○北齊神武東魏¶
天平末大舉西伐至蒲津(靜帝天平四年三道伐西魏/齊神武自總大衆至蒲津竇)¶
(泰自風陵濟河至潼關高敖曹入武關䧟上洛/以泰軍敗沒並旋師風陵在潼關北岸相對)西魏乘¶
勝攻陷陜州(周文帝率李弼等東征下陕/州擒刺史李祥伯即今陕郡)神武西至沙¶
苑(其年冬大敗而/歸今馮翊郡界)西軍又乘勝襲陷洛陽(西魏將獨孤/如願據金墉)¶
明年西師又至於河隂(今洛陽/縣北)時拒守河陽城(潘相樂/守北城)¶
(卽據此高永樂守南城卽/今城後周文帝親征不尅)西師敗歸(元象元年周文帝/親征敗還如願亦)¶
<pb:KR2m0001_WYG_176-16b>¶
(棄金墉遁走神/武遂毁其城)其後神武攻圍西魏玉壁不尅(興元四/年西魏)¶
(將王思政守之/今絳郡稷山縣)西師來伐至於邙山(武定初周文帝親/征神武禦之敗殺)¶
(周將/王雄)後神武又圍玉壁不尅(武定四年西魏/將韋孝寛守之)文襄遣將¶
圍潁川㧞之(自武定五年冬攻圍/至明年六月城陷)於是河南自洛陽之¶
西河北自晉州之西(今平/陽郡)悉入西魏文宣之代命將略¶
地南際於江矣(天保二年屬侯景亂梁遣辛術南討遂/得傳國璽又過江得梁夏口後二國通)¶
(和旋/師矣)武成河清中築戍於軹關(河清二年遣斛律光築/之今河南府濟源界)¶
其年周軍至洛陽敗還(晉公䕶統軍將楊/標等至軹關敗走)後主武平中¶
<pb:KR2m0001_WYG_176-17a>¶
陳軍來侵盡失淮南之地(武平五年以後陳將吳明徹/頻歳來侵淮南城鎮皆不守)¶
(諸將/累敗)周師攻拔河隂大城(周武親征/有疾班師)幼主崇化末西師¶
攻拔晉州(今平/陽郡)因之國滅(齊都於鄴/卽今郡縣)自東西魏之後天¶
下三分梁陳有江東宇文有關西高氏據河北有州九¶
十有七郡百六十縣三百六十有五(文宣天保七年已/併省州三郡百五)¶
(十三縣五百八十/九鎮二戍二十六)當齊神武之時與周文帝抗敵十三¶
四年間凡四出師大舉西伐周師東討者三焉(略舉齊/神武周)¶
(文帝統師親征諸/將攻戰則不復紀)自文宣之後纔守境而已大抵西則¶
<pb:KR2m0001_WYG_176-17b>¶
姚襄城(今文城郡西城則姚襄所築西臨黄河控帶龍/門之險周齊交爭之地後主武平二年大將斛)¶
(律光破周兵於/城遂立鎮焉)洪洞(今平陽郡縣北故城四固垂復控/據要險崇化末周師既尅晉州其)¶
(城主張元靜/以城降周)晉州武平關(三關並今絳/郡正平縣界)栢崖(城侯景所/築今河清)¶
(縣/西)軹關河陽南則武牢(陸子章增/築城守)洛陽北荆州(今陸渾/縣東北)¶
(故城/是)孔城防(今伊闕縣東/南故城是)汝南郡(今臨汝郡/梁縣南)魯城(今汝/南郡)¶
(魯山縣/東北)置兵以防周宼(自洛陽之南襄城汝/陰汝南以北皆齊有)及陳師侵¶
軼數歳齊亡南境要害未遑制置也○周文帝西魏大¶
統中東魏師至蒲津(文帝大統二年齊神武親/征至蒲津以竇泰死退軍)文帝東¶
<pb:KR2m0001_WYG_176-18a>¶
征尅陜州兼得宜陽郡邵郡(邵郡今絳郡垣縣/宜陽郡今福昌郡)東師又¶
至沙苑(其年冬齊神武/親征大敗走)後文帝東征至河陰先勝後敗¶
(大統四年殺/魏將高敖曹)築城於玉壁(大統八年將王思政築之齊/神武攻圍不尅至十二年韋)¶
(孝寛守之齊神武/又攻圍六旬不尅)文帝又至邙山先勝後敗(大統/九年)得梁¶
雍州(十六年梁雍州刺史/岳陽王詧舉州内附)廢帝初尅平漢中(自梁侯景/逆亂遣將)¶
(達奚武/尅之也)又遣軍平蜀(將尉遲/逈尅之)文帝西征至姑臧後又平¶
江陵(齊王廓後元初于/謹平之殺梁元帝)自是疆理西有姑臧西南有全¶
蜀南至於江矣(明帝武成二年將賀若敦尅陳湘川之/地三年失之今澧陽武陵長沙衡陽等)¶
<pb:KR2m0001_WYG_176-18b>¶
(地/是)其河南自洛陽之東之北河東自平陽之界屬於高¶
齊至武帝建德中東征拔齊晉州城尋又東征破齊師¶
於晉州城下(建德五年攻拔晉州使梁士彦守之齊後/主来攻三旬餘不拔六年又破齊後主軍)¶
乗勝平齊後遣軍破陳軍於呂梁(將王軌破陳將吳/明徹悉虜其衆也)其¶
東南之境盡於長沙通計州二百十有一郡五百八縣¶
千二十有四當全盛戰爭之際則玉壁(初王思政守後/韋孝寛守東師)¶
(攻不拔遂/置勲州)邵郡齊子嶺(今王屋縣東二十/里周齊分界處)通洛防(故函/關城)¶
(武帝保定中改名/在今新安縣東)黄櫨三城(今永寜/縣西北)宜陽郡陕州主剗¶
<pb:KR2m0001_WYG_176-19a>¶
(今長水郡西/北二十五里)三荆(将獨孤信略定北荆州今即伊陽縣/東荆州後改曰淮州今淮安郡荆州)¶
(今南/陽郡)三鵶鎮(今汝州魯山縣/西南名平高城)置兵以備東軍○隋文帝¶
開皇三年遷都大興城(卽今/城)遂廢諸郡以州治人(自三/代以)¶
(前爲九州両漢加置十三州晉宋之後分析漸多至於/魏齊後周雖割據鼎立天下分裂其於州郡乃倍両漢)¶
(之地隋氏以官繁人弊遂廢五百餘郡而以州/治人名則因循職事同於郡守無復刺舉之任)自九載¶
廓定江表尋以户口滋多析置州縣煬帝大業初移洛¶
陽城(卽今/城)又平林邑更置三州旣而併省諸州三年改¶
州爲郡乃置司𨽻刺史分部廵察(夲史不分别/所領諸郡)五年平¶
<pb:KR2m0001_WYG_176-19b>¶
定吐谷渾更置四郡大凡郡百九十縣千二百五十五¶
東西九千三百里南北萬四千八百一十五里東南皆¶
至於海西至且末(隋氏西境唯得今燉/煌郡以東且子余反)北至五原(卽今/九原)¶
(郡按隋氏北/境唯至於河)隋氏之盛極於此矣¶
　¶
　¶
　¶
　通典卷一百七十一¶
