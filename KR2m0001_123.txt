# -*- mode: mandoku-view; -*-
#+TITLE: 通典
#+DATE: 2015-08-24 22:48:53.265135
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百十八
<pb:KR2m0001_WYG_123-1a>¶
欽定四庫全書¶
　通典卷一百十八¶
　　唐　京　兆　杜　佑　君　卿　纂¶
　禮七十八　開元禮纂類十三　吉十¶
　　皇帝廵狩告圓丘(告社廟及歸格禮並附/)¶
　　　齋戒¶
將告有司卜日如別儀(攝事/同)前一日皇帝齋於太極殿¶
如郊祀之儀凡應告之官清齋於告所(告社齋於社所/告廟齋於廟所)¶
<pb:KR2m0001_WYG_123-1b>¶
近侍之官應從升者及羣官客使等各於本司及公館¶
各清齋一宿諸衞令其屬晡後一刻各以其方器服守¶
衞壝門(社則社門/廟則廟門)與太樂工人俱清齋一宿¶
　　　陳設¶
前告三日尚舍直長施大次於外壝東門之内道北南¶
向(社則宫西門/廟則廟東門)尚舍奉御鋪御座衞尉(社則守宫/廟同社)設文¶
武侍臣次於大次之後文官在左武官在右俱南向設¶
告官及從駕羣官次各於常所設陳饌幔於内壝東門¶
<pb:KR2m0001_WYG_123-2a>¶
之外道南北向(社無饌幔/廟同社)前二日太樂令設宫懸之樂¶
於壇南(社則於壇/北廟於庭)設登歌及舉麾位於壇上(廟於/殿上)並如¶
常儀(社自此則右校清掃内外/爲瘞塪二於樂懸北如常)前一日右校掃除壇之¶
内外郊社令積柴於燎壇方一丈二尺開上南出户髙¶
四尺(社無燎壇/廟同社)奉禮設御位於壇之東南西向(將告奉/禮郎一)¶
(人守之在版位西南五歩所西向社設御位於/北門之内當社壇南向廟於東階東南西向)設望燎¶
位當柴壇之北南向設告官及從駕羣官版位於内外¶
如常儀郊社令(廟太/廟令)帥府史一人(社二/人)及齋郎以罇坫¶
<pb:KR2m0001_WYG_123-2b>¶
罍洗篚羃及玉幣之篚入設於位並如常儀(廟酒罇位/於堂上前)¶
(楹間各於室外之左北向毎室春夏鷄彛一鳥彛一犧/罇二秋冬斚彛一黄彛一著罇二皆加勺羃俱西上各)¶
(有坫以/置瓚)執罇罍篚羃者各位於罇罍篚羃之後告日未¶
明十五刻太史令郊社令設昊天上帝神座於壇上北¶
方南向席以藁秸設神位於座首(廟太廟令整拂神幄/又帥府史齋郎以罇)¶
(坫罍洗篚羃/入設於位)告日未明十刻太官令帥宰人以鸞刀烹¶
牲於厨(社告日未明十五刻太官令帥宰人烹牲於厨/牲用黒牛二齋郎以豆取牲血如常未明四刻)¶
(太史令郊社令各服其服升設/神座席位如常廟每室各一犢)¶
<pb:KR2m0001_WYG_123-3a>¶
　　　鑾駕出宫(社廟同/)¶
皇帝服袞冕之服乘玉輅備大駕及嚴鼓時奏請進發¶
内外器服皆如常儀¶
　　　親告(告社則薦玉帛及進熟告廟則晨祼及饋/食)¶
其日未明三刻諸告官各服其服郊社令良醖令各帥¶
其屬入實罇罍玉幣(太廟實以汎齊凡罇皆二其𤣥酒/各實於上罇禮神之玉以蒼璧其)¶
(幣以蒼社太罍實以醴齊配座以象罇實亦如之明水/實於上罇玉两珪有邸太祝各以幣置於篚幣随牲色)¶
(各長丈八尺晨祼鷄彛斚彛犧罇著罇之上實以/明水鳥彛黄彛實以鬱鬯犧罇著罇實以醴齊)太官¶
<pb:KR2m0001_WYG_123-3b>¶
令帥進饌者實籩豆簋簠入設於内壝東門外饌幔内¶
(社於/中厨)未明二刻奉禮帥贊者先入就位贊引引御史太¶
祝以下入行掃除如常儀訖各引就位(廟又未明一刻/贊引引太廟令)¶
(太祝宫闈令入當階間北面西上立定奉禮曰再拜贊/者承傳太廟令以下皆再拜升東階入開塪室奉出獻)¶
(祖以下九室神主各/置於座訖各就位)駕將至謁者贊引各引告官以下¶
及從告羣官客使先至者俱就門外位駕至大次門外¶
廻輅南向領千牛將軍降立於輅右侍中進當鑾駕前¶
跪奏稱侍中臣某言請降輅俛伏興還侍位皇帝降輅¶
<pb:KR2m0001_WYG_123-4a>¶
之大次協律郎太樂令帥工人各入就位(凡升壇坐者/皆脱屨於下)¶
(降納如常社降輅之大次郊社令以祝版進署如常儀/謁者贊引各引從駕羣官俱就門外位奉禮帥贊者先)¶
(入就位贊引引御史及諸太祝與執罇罍篚羃者入就/位太樂令帥工人各入就位通事舍人各引告官及從)¶
(告羣官客使次入就位升壇者脱屨如上儀太廟/令以祝版進署通事舍人引從駕羣官就門外位)皇帝¶
停大次半刻頃謁者贊引引從駕羣官入就位太常博¶
士引太常卿立於大次門外當門北向侍中版奏外辦¶
皇帝服大裘而冕出次華蓋侍衞如常儀(侍中負寶陪/從如常社停)¶
(大次太常博士引太常卿立於大次門外當門北向/侍中版奏外辦皇帝出次華蓋侍衞如常告廟同)博¶
<pb:KR2m0001_WYG_123-4b>¶
士引太常卿太常卿引皇帝(凡太常卿前導/皆博士先引)至内壝門¶
外(社社宫北門/外廟廟門外)殿中監進鎮珪華蓋仗衞停於門外近¶
侍者從入如常謁者引禮部尚書太常少卿陪從如常¶
(社無謁者引下/至如常廟同社)皇帝至版位西向立(毎立定太常卿博/士退立於左告社)¶
(儀皇帝/南面立)通事舍人各引從告官及諸王介公酅公諸方¶
客使以次入就位立定(社無通事舍人各/引下至此廟同社)太常卿前奏¶
稱請再拜退復位皇帝再拜奉禮曰衆官再拜贊者承¶
傳(凡奉禮有辭/贊者皆承傳)衆官在位者皆再拜(其先拜/者不拜)太常卿前¶
<pb:KR2m0001_WYG_123-5a>¶
奏有司謹具請行事退復位協律郎跪俛伏興舉麾(凡/取)¶
(物者皆跪伏而取以興/奠物則奠訖俛伏後興)鼓柷奏元和之樂乃以圜鍾之¶
均作文舞之舞六成偃麾戛敔樂止(凡樂皆協律郎舉/麾工鼓柷而後作)¶
(偃麾戛敔而後止社奏順和之樂以函鍾之均樂八成/廟奏永和之樂以黄鍾之均樂九成黄鍾三奏大吕太)¶
(蔟應鍾/各再奏)太常卿前奏稱請再拜退復位皇帝再拜奉禮¶
曰衆官再拜衆官皆再拜(廟則晨祼太常卿引皇帝詣/罍洗太和之樂作樂止侍中)¶
(跪取匜興沃水侍中跪取盤興承水皇帝搢鎮珪盥手/黄門侍郎跪取巾於篚興進皇帝帨手訖黄門侍郎受)¶
(巾跪奠於篚黄門侍郎又取瓚於篚興進皇帝受瓚侍/中酌罍水又侍中奉盤皇帝洗瓚黄門侍郎又授巾如)¶
<pb:KR2m0001_WYG_123-5b>¶
(初皇帝拭瓚訖侍中奠盤匜黄門侍郎受巾奠於篚皆/如常太常卿引皇帝樂作升階樂止侍中以下量人從)¶
(升太常卿引皇帝詣獻祖罇罍所執罇者舉羃侍中贊/酌鬱酒訖登歌作肅和之樂以圜鍾之均自後登歌皆)¶
(歌圜鍾太常卿初引皇帝入詣獻祖神座前北向跪以/鬯祼地奠之俛伏興太常卿引皇帝出户北向再拜訖)¶
(太常卿引皇帝詣懿祖罇罍所執罇者舉羃侍中取瓚/於坫進皇帝受瓚侍中贊酌鬱酒訖太常卿引皇帝入)¶
(詣懿祖神座前北向跪以鬯祼地奠之俛伏興太常卿/引皇帝出户北向再拜訖太常卿引皇帝次祼太祖次)¶
(祼代祖髙祖太宗髙宗中宗睿宗並如上儀訖登歌止/太常卿引皇帝樂作皇帝降自阼階至版位西向立樂)¶
(止/)諸太祝俱取玉幣於篚各立於罇所(廟無太祝取/玉帛立罇所)太¶
常卿引皇帝太和之樂作(皇帝每行皆/作太和之樂)皇帝詣壇升自¶
<pb:KR2m0001_WYG_123-6a>¶
南陛(社升北陛以下/升降皆北陛)近侍者從升如常儀皇帝升壇北¶
向立(社南/向立)樂止太祝加玉於幣以授侍中侍中奉玉幣¶
東向進(社西/向進)皇帝受玉帛登歌作肅和之樂太常卿引¶
皇帝進北向(社南/向)跪奠於天帝神座(社太/社座)俛伏興太常¶
卿引皇帝少退北向(社南/向)再拜訖登歌止樂作(社又太/常卿引)¶
(皇帝立於東方西向太祝以幣授侍中侍中奉幣南面/進皇帝進西向跪奠於后土氏座興太常卿引少退再)¶
(拜訖登歌止皇帝降自北陛樂作太常卿引皇帝/詣太稷壇升奠玉幣於太稷氏升降如太社壇)皇帝¶
降自南陛還版位西向立樂止初羣官拜訖謁者引司¶
<pb:KR2m0001_WYG_123-6b>¶
徒太官令出帥進饌者奉饌陳於内壝東門之外司徒¶
奉天帝之俎皇帝既至位樂止太官令引饌入爼初入¶
門雍和之樂作饌至階樂止饌升於南陛太祝迎引於¶
壇上各設於神座前(籩豆蓋羃/徹之如式)設訖謁者引司徒以下¶
降自東陛復位諸太祝各還罇所(社儀皇帝奠玉帛訖/降還版位下有進熟)¶
(篇皇帝既升奠玉幣太官令出帥進饌者奉饌陳於西/門外司徒奉太社之俎初皇帝既至位樂止太官令引)¶
(太社太稷之饌入自正門后土后稷之饌入自左門俎/初入門雍和之樂作饌至陛樂止太社太稷之饌升自)¶
(北陛后土后稷之饌升自西陛諸祝迎引於壇上各設/於神座前廟儀於此有饋食篇皇帝既升祼太官令出)¶
<pb:KR2m0001_WYG_123-7a>¶
(帥進饌者奉饌陳於東門外謁者引司徒出詣饌所司/徒奉獻祖之俎初皇帝既至位樂止太官令引饌入自)¶
(正門俎初入門雍和之樂作以無射之均自後接神皆/奏無射饌至太陛諸太祝迎引於階上樂止各設於神)¶
(座前設訖謁者引司徒以下降復位諸祝各還罇所太/常卿引皇帝詣罍洗樂作皇帝至罍洗樂止盥手洗爵)¶
(侍中黄門侍郎贊洗如晨祼之儀太常卿引皇帝樂作/升阼階樂止詣獻祖罇彛所侍中贊酌醴齊夀和之樂)¶
(作每酌獻皆作夀和之樂太常卿引皇帝入詣獻祖神/座前北面跪奠爵俛伏興出户北向立樂止太祝持版)¶
(進於室户外之右東靣跪讀祝文祝文臨時撰讀訖興/皇帝再拜初讀祝文訖樂作太祝入跪奠版於神座興)¶
(出還罇所太常卿引皇帝詣懿祖罇彛所酌獻皆如初/儀唯不盥洗訖太常卿引皇帝詣東序西向立樂止)¶
太常卿引皇帝詣罍洗樂作皇帝至罍洗樂止侍中跪¶
<pb:KR2m0001_WYG_123-7b>¶
取匜興沃水又侍中跪取盤興承水皇帝盥手黄門侍¶
郎跪取巾於篚興進皇帝帨手訖受巾跪奠於篚遂取¶
匏爵於篚興進皇帝受爵侍中酌罍又侍中奉盤皇帝¶
洗爵黄門侍郎又授巾皆如初皇帝拭爵訖侍中奠盤¶
匜黄門侍郎受巾奠於篚皆如常太常卿引皇帝樂作¶
皇帝詣壇升自南陛(社則升太/社北陛)樂止近侍者從升如常¶
謁者引司徒升自東陛(社升/西陛)立於罇所齋郎奉俎從升¶
立於司徒之後太常卿引皇帝詣天帝(社云太社/下倣此)酒罇¶
<pb:KR2m0001_WYG_123-8a>¶
所執罇者舉羃侍中贊酌汎齊(社醴/齊)訖夀和之樂作(皇/帝)¶
(毎酌獻及飲福酒/皆作夀和之樂)太常卿引皇帝進天帝神座前北向¶
跪(社南/向)奠爵俛伏興太常卿引皇帝少退北面立樂止¶
太祝持版進於神座之右東面(社西/面)跪讀祝文(祝文臨/時撰社)¶
(廟/同)訖興皇帝再拜初讀祝文訖樂作太祝進奠版於神¶
座還罇所(杜皇帝拜訖樂止太常卿引皇帝詣后土氏/酒罇所酌獻西向奠爵讀祝文如上儀訖太)¶
(常卿引皇帝詣太稷壇/升降酌獻如太社儀)太常卿引皇帝進天帝神座前¶
北面立樂作太祝以爵酌福酒合置一爵一太祝持爵¶
<pb:KR2m0001_WYG_123-8b>¶
以授侍中侍中受爵西向進皇帝再拜受爵跪祭酒啐¶
酒奠爵俛伏興(廟皇帝獻将畢謁者引司徒升自東階/立於前楹間北面諸祝各酌福酒合置)¶
(一爵侍中贊/祭啐如常儀)諸太祝各帥齋郎進爼太祝減神前胙肉¶
加於俎興以胙肉共置一俎上授司徒司徒奉俎西向¶
進皇帝受以授左右(廟祝帥齋郎減胙肉又以籩取黍/稷飯肉共一籩先以飯授司徒司)¶
(徒奉進授皇帝以/授左右次受胙)皇帝再拜跪取爵遂飲卒爵侍中進¶
受爵以授太祝太祝受爵復於坫皇帝俛伏興再拜樂¶
止太常卿引皇帝樂作皇帝降自南陛(社降北陛太常/卿引詣太稷行)¶
<pb:KR2m0001_WYG_123-9a>¶
(事如太社訖降/北陛廟降阼階)還版位西向立樂止謁者引司徒降復¶
位太祝各進徹豆還罇所(徹者籩豆各一少移於故處/廟司徒復位登歌作諸祝入)¶
(室徹豆/登歌止)奉禮曰賜胙贊者唱衆官再拜在位者皆再拜¶
樂作太常卿前奏稱再拜退復位皇帝再拜衆官皆再¶
拜樂一成止太常卿前奏請就望燎位(社則望瘞/下倣此)太常¶
卿引皇帝樂作皇帝至望燎位(社則就/望瘞位)南向立樂止於¶
羣官將拜諸太祝各以篚進神座前取玉帛祝版齋郎¶
以俎載牲體黍稷飯爵酒興各自其陛降壇南行當柴¶
<pb:KR2m0001_WYG_123-9b>¶
壇南東行自南陛登柴壇以玉帛饌物置於柴上訖奉¶
禮曰可燎東西面各四人以炬燎火半柴(社則降壇南/當瘞塪西行)¶
(諸祝以玉帛饌物置於塪奉禮/日可瘞塪東西面各四人寘土)太常卿前奏禮畢(廟無/望燎)¶
(儀/)太常卿引皇帝出内壝門(社出宫門/廟出廟門)殿中監前受鎮¶
珪華蓋侍衞如常儀皇帝入次樂止謁者贊引引各從¶
告官及從駕羣臣諸方客使以次出贊引引御史以下¶
俱復執事位立定奉禮曰再拜御史以下皆再拜贊引¶
引出工人以下以次出(社廟祝版/燔於齋所)¶
<pb:KR2m0001_WYG_123-10a>¶
　　　鑾駕還宫(社廟同/)¶
皇帝既還大次侍中版奏請解嚴(將士不得/輙離部伍)皇帝改服¶
通天冠絳紗袍乘金輅鼓吹振作奏請還宫如常儀¶
　　廵狩告圓丘有司攝事(告社廟附/)¶
將告有司卜日如别儀(社/同)廟前二日守宫設告官以下¶
次各於常所設陳饌幔於内壝東門之外道北南向(社/無)¶
(設陳饌幔/廟同社)右校掃除壇之内外郊社令積柴於燎壇(社/爲)¶
(瘞塪二於壇北如常/廟塪於北門内道西)前一日諸告官清齋於告所(社於/社所)¶
<pb:KR2m0001_WYG_123-10b>¶
(廟於/廟所)諸衞令其屬晡後一刻各以其方器服守衞壝門¶
(社則社宫門/廟則廟門)奉禮設版位於内外並如常儀(廟又設望/瘞位於堂)¶
(之東北當瘞塪西向又設奉禮位於瘞塪東北/南向贊者二人在西少退太廟令整拂神幄)郊社令¶
帥其屬以罇坫罍洗篚羃入設皆如常儀執罇罍篚羃¶
者各位於罇罍篚羃之後太官令先具饌酒脯醢告日¶
未明四刻太史令郊社令各服其服升設神座位如常¶
(廟無未明四/刻以下儀)未明三刻諸告官各服其服郊社令(廟則/廟令)¶
良醖之屬入實罇罍及玉幣(天帝太罇二著罇二一實/以明水爲上一實以醴齊)¶
<pb:KR2m0001_WYG_123-11a>¶
(次之山罍各二一實以𤣥酒為上一實以清酒次之玉/以蒼幣以蒼社正座太罍二一實明水爲上一實醴齊)¶
(次之配座象罇二其實亦如之皆山罍二一實𤣥酒為/上一實清酒次之玉兩珪有邸幣以黒各一丈八尺廟)¶
(毎室春夏用两犧罇秋冬用两著罇一實明水為上一/實醴齊次之山罍二一實𤣥酒為上一實清酒次之幣)¶
(以白長一/丈八尺)太祝以玉帛置於篚設於饌所(社無饌/幔廟同)未明¶
二刻奉禮帥贊者先入就位贊引引御史太祝以下入¶
再拜行掃除如常儀訖各就位(社一刻廟又贊引引太/廟令太祝宫闈令入當)¶
(階間北面西上立定奉禮曰再拜贊者承傳太廟令以/下皆再拜升自東階入開塪室奉出獻祖以下九室神)¶
(主各置於座如儀訖各就位謁者引告官贊引引執事/者次入就位立定奉禮曰再拜告官以下再拜其先拜)¶
<pb:KR2m0001_WYG_123-11b>¶
(者不拜謁者進告官之/左白有司謹具請行事)未明一刻(社廟則/質明)謁者引告官¶
(廟又贊引/引執事者)以下俱就門外位立定又謁者引告官贊引¶
引執事者次入就位立定(社無謁/者以下)奉禮曰再拜贊者承¶
傳(凡奉禮有辭/贊者皆承傳)告官以下皆再拜謁者進告官之左白¶
有司謹具請行事退復位奉禮曰再拜在位者皆再拜¶
初謁者白請行事退復位太官令出帥進饌者奉饌陳¶
於東門之外(社於/西門)初太官令出太祝跪取玉(廟取/幣)於篚¶
興各立於罇所謁者引告官升自午陛北向立(社升北/陛南向)¶
<pb:KR2m0001_WYG_123-12a>¶
(立/)太祝以玉東向授(社西/向授)告官受玉進北面跪(社南/面)奠¶
於天帝神座俛伏興(社奠/太社)少退北向再拜(社謁者又引/告官詣太稷)¶
(壇如太/社之儀)謁者各還本位太祝還罇所(廟謁者引告官升/自東階詣獻祖廟)¶
(堂户前北向立太祝以幣東向授告官受幣北面跪奠/於獻祖神座前俛伏興出户北向再拜訖謁者引告官)¶
(次懿祖以下告如上儀訖謁者/引還本位諸太祝各還罇所)太官令引饌入升自午¶
陛太祝迎引於壇上設於神座前(籩豆蓋羃徹之如/式社饌入如正儀)設¶
訖太官令以下降自東陛復位(社西/陛)諸太祝各還罇所¶
謁者引告官詣罍洗盥手洗爵訖升自南陛詣天帝酒¶
<pb:KR2m0001_WYG_123-12b>¶
罇所(社告官詣太/社壇升北陛)執罇者舉羃告官酌醴齊謁者引告¶
官詣天帝神座前北向跪奠爵俛伏興(社進太社前/南向跪奠)少¶
退北向立太祝持版進於神座之右東向跪讀祝文(祝/文)¶
(臨時撰/社西向)訖興告官再拜訖太祝進跪奠版於神座興還¶
罇所告官拜訖謁者引告官進天帝神座前北向立(社/引)¶
(詣太社前南面立廟太官令引饌入自正門升自太階/諸太祝迎引於階上各設於神座前訖太官令以下降)¶
(復位諸太祝各還罇所謁者引告官詣罍洗盥手洗爵/訖升自東階詣獻祖酒罇所執罇者舉羃告官酌醴齊)¶
(訖謁者引告官入詣獻祖神座前北向跪奠俛伏興出/户北向立太祝持版進於室户外之右東向跪讀祝文)¶
<pb:KR2m0001_WYG_123-13a>¶
(訖興告官再拜太祝進跪奠版於神座俛伏興還罇所/告官拜訖謁者引告官以次奠如獻祖之儀唯不盥洗)¶
(訖謁者引告官/詣東序西向立)太祝以爵酌罍福酒合置一爵一太祝¶
持爵進告官之右西向立(社東向/廟北向)告官再拜受爵跪祭¶
酒遂飲卒爵太祝進受爵復於坫告官俛伏興再拜訖¶
謁者引告官降復位(社告官拜訖别引詣太稷壇/升獻如太社訖引降復位)太祝¶
各進跪徹豆俛伏興還罇所奉禮曰再拜告官及在位¶
者皆再拜謁者進告官之左白請就望燎位(社望瘞位/廟同社)¶
謁者引告官就望燎位南向立(廟西/向立)初衆官將拜太祝¶
<pb:KR2m0001_WYG_123-13b>¶
以篚取玉幣及祝版置於柴上户内(瘞則置於塪社祝/版焚於齋坊廟同)¶
(社/)柴東西各四人以炬燎火半柴(社則瘞左右四/人寘土半塪)謁者¶
進告官之左白禮畢謁者引告官賛引引執事者以次¶
出御史以下俱復執事位立定奉禮曰再拜御史以下¶
皆再拜賛引引出(太廟儀初白禮畢奉禮賛者還本位/御史太史以下俱復執事位立定奉)¶
(禮曰再拜御史以下皆再拜賛引引出/太廟令太祝宫闈令納神主如常儀)歸告禮同¶
　　皇帝廵狩¶
　　　鑾駕出宫¶
<pb:KR2m0001_WYG_123-14a>¶
將廵狩所司承制先頒告於東方諸州曰皇帝二月東¶
廵狩各修平乃守考乃職事無敢不敬戒國有大刑駕¶
將發告圓丘宗廟社稷皆如别儀皇帝出宫大備鹵簿¶
皆如常儀軷於國門祭所過山川如親征之禮所經州¶
縣刺史縣令先待於境通事舍人承制問百年古先帝¶
王名臣烈士皆州縣致祭¶
　　　燔柴告至¶
將告將作先於泰山下修圓壇四出陛(若先有封禪祀/天壇即不須别)¶
<pb:KR2m0001_WYG_123-14b>¶
(築/)前告三日尚舍直長施大次於外壝東門之内(又設/文武)¶
(侍臣次/陳饌位)設宫懸樂燎壇之制(一如圓/丘之儀)前一日皇帝清齋¶
於行宫應告之官皆於告所清齋一日近侍之官應從¶
升者及從告羣官諸方客使皆於其所俱清齋一宿諸¶
衞令其屬晡後一刻各以其方器服守衞壝門與太樂¶
工人俱清齋一宿奉禮設御位於壇之東南西向設告¶
官司徒執事者御史奉禮賛者協律郎太樂令望燎位¶
東方諸州刺史縣令介公酅公文武九品以上官諸方¶
<pb:KR2m0001_WYG_123-15a>¶
客使蕃客等位並如上辛圓丘儀(其褒聖侯/等亦如之)設告官以¶
下門外位於東西壝門之外道南皆如設次之式郊社¶
令帥府史一人及齋郎以罇坫罍洗篚羃入設於位並¶
如常儀執罇罍篚羃者各位於罇罍篚羃之後告日未¶
明十五刻太官令帥宰人烹牲於厨(蒼牲一/騂牲一)未明四刻¶
太史令郊社令各服其服升設昊天上帝神座於壇上¶
北方南向席以藁秸設髙祖神堯皇帝神座於東方西¶
向席以莞設神位各於座首未明三刻諸告官以下各¶
<pb:KR2m0001_WYG_123-15b>¶
服其服郊社令良醖令各帥其屬入實罇罍及玉(天帝/太罇)¶
(二配帝著罇二俱實以汎齊其明水/各實於上罇玉以蒼璧幣一丈八尺)太祝以玉帛置於¶
篚太官令帥進饌者實諸籩豆簠簋等皆設於饌幔内¶
未明二刻奉禮帥贊者先入就位贊引引御史太祝以¶
下入行掃除如常儀訖各就位皇帝服袞冕乗輅發行¶
宫奏請進發内外器服如常儀駕將至謁者賛引各引¶
告官通事舍人引從告羣官東方刺史縣令諸方客使¶
俱就門外位駕至大次門外廻輅南向(其降輅之大次/謁者引告官及)¶
<pb:KR2m0001_WYG_123-16a>¶
(從□羣官入就位皇帝/奠玉帛等儀並如圓丘)初皇帝既升奠玉幣太官令帥¶
進饌者(其奉饌奏樂之儀並如圓丘天帝之/饌升自南陛配帝之饌升自東陛)諸太祝迎¶
引於壇上各設於神座前設訖謁者引司徒以下降自¶
東陛復位諸太祝各還罇所太常卿引皇帝詣罍洗樂¶
作(其盥洗酌獻奏樂讀祝之儀/並如圓丘其祝文臨時撰)訖興皇帝再拜初讀祝¶
文訖樂作太祝進奠版於神座還罇所(其酌獻配帝奏/樂讀祝之儀並)¶
(如圓/丘)皇帝拜訖樂止太常卿引皇帝進天帝神座前北¶
向立樂作太祝各以爵酌福酒(其飲福受胙奏樂皇帝/還版位之儀並如圓丘)¶
<pb:KR2m0001_WYG_123-16b>¶
謁者引司徒降復位太祝各進徹豆還罇所奉禮曰賜¶
胙(其衆官受胙皇帝望燎及太祝燎牲體玉幣/皇帝還大次禮官工人次出等儀並如圓丘)¶
　　　鑾駕還行宫¶
皇帝既還大次侍中版奏請解嚴(將士不得/輙離部伍)皇帝改服¶
通天冠絳紗袍乘輅奏請還宫如常儀¶
　　　望秩於山川¶
柴之明日望秩祀於嶽鎮海瀆山林川澤丘陵墳衍原¶
隰將祭所司先爲壇於祭所其神皆以尊卑為叙重行¶
<pb:KR2m0001_WYG_123-17a>¶
南向前三日守宫設祭官以下次於東壝之外道南北¶
向以西為上設陳饌幔於内壝東門之外道北南向前¶
二日太樂令設宫懸之樂於壇南設登歌於壇上皆如¶
常儀右校掃除壇内外又為瘞塪於壇北之壬地外壝¶
之内方深取足容物前一日諸祭官各清齋於祭所諸¶
衞令其屬晡後一刻各以其方器服守衞壝門與太樂¶
工人俱清齋一宿奉禮設祭官位於内壝東門之内道¶
北執事位於道南俱西向北上設御史位於壇下一位¶
<pb:KR2m0001_WYG_123-17b>¶
於東南西向一位於西南東向令史各陪其後設奉禮¶
位於樂懸東北贊者二人在南差退俱西向協律郎位¶
於壇上在西陛之西東向設太樂令位於北懸之間設¶
望瘞位於瘞塪之東西向設祭官以下門外位於外壝¶
東門之外道南毎等異位北向西上設酒罇之位嶽鎮¶
海瀆各山罍二山林川澤俱蜃罇二丘陵墳衍原隰俱¶
散罇二各於壇上南陛之東北向西上(其嶽壇上加山/罍二罍置於山)¶
(罇東北向/皆加勺羃)設玉篚於罇坫之所設洗於壇南陛東南如¶
<pb:KR2m0001_WYG_123-18a>¶
常執罇罍篚羃者各位於罇罍篚羃之後郊社令帥齋¶
郎以罇坫罍洗篚羃入設於位祭日未明十五刻太官¶
令帥宰人以鸞刀割牲齋郎以豆取牲血置於饌所遂¶
烹牲未明二刻太史令郊社令各服其服入設神座各¶
於壇上北方南向席皆以莞設神位各於座首未明一¶
刻祭官以下各服其服郊社令良醖令入實罇罍及玉¶
(山罍實以醍齊蜃罇實以沈齊散罇及山罍皆實以清/酒齊加明水酒加𤣥酒各實於上罇祭神之玉以两珪)¶
(有/邸)太祝以幣置於篚太官令帥進饌者實諸籩豆簠簋¶
<pb:KR2m0001_WYG_123-18b>¶
等奉禮帥贊者先入就位贊引引御史太祝與執罇罍¶
篚羃者入自東門當壇南重行北向西上立定奉禮曰¶
再拜贊者承傳御史以下皆再拜訖執罇罍篚羃者各¶
就位贊引引御史詣壇東陛升行掃除於上令史祝史¶
行掃除於下訖引就位質明謁者引獻官贊引引執事¶
者俱就東門外位太樂令帥工人次入就位謁者贊引¶
各引獻官以下入就位立定奉禮曰再拜在位者皆再¶
拜謁者進獻官之左白有司謹具請行事退復位協律¶
<pb:KR2m0001_WYG_123-19a>¶
郎跪俛伏興舉麾鼔柷奏順和之樂以蕤賔之均(自後/壇下)¶
(之樂皆/奏姑洗)樂三成偃麾戛敔樂止奉禮曰再拜獻官以下¶
皆再拜太祝取玉於篚立於罇所謁者引獻官詣嶽壇¶
升自南陛北向太祝以玉幣東向授獻官受登歌作肅¶
和之樂以函鍾之均謁者引獻官進北面跪奠於嶽神¶
之座俛伏興謁者引退北面再拜訖登歌止謁者引獻¶
官降自南陛還本位初獻官升奠玉幣太官令帥進饌¶
者奉饌陳於東門外登歌止太官令引饌入爼初入門¶
<pb:KR2m0001_WYG_123-19b>¶
雍和之樂作饌至陛樂止饌升南陛太祝迎引於壇上¶
設於嶽神座前(籩豆蓋羃/徹之如式)設訖太官令以下降自東陛¶
以出太祝還罇所其鎮海以下之饌皆祝史迎於壇上¶
設於神座前相次而畢訖謁者引獻官詣罍洗盥手洗¶
爵訖謁者引升自南陛詣酒罇所執罇者舉羃獻官酌¶
醍齊訖樂作謁者引詣嶽神座北向跪奠爵興謁者引¶
獻官少退北向立樂止初獻官進奠爵祝史各以爵酌¶
奠鎮海以下還罇所太祝持版於神座之右東面跪讀¶
<pb:KR2m0001_WYG_123-20a>¶
祝文(祝文臨/時撰)訖興獻官再拜初讀祝文訖樂作太祝進¶
奠版於神座還罇所獻官拜訖樂止太祝酌罍福酒進¶
獻官之右西向立獻官再拜受爵跪祭酒啐酒奠爵興¶
太祝帥齋郎進俎太祝減神前三牲胙肉(皆取前脚/第二骨)加¶
於俎西向授獻官受以授齋郎獻官跪取爵遂飲卒爵¶
太祝受爵復於坫獻官興再拜謁者引獻官降復位諸¶
祝各徹豆如常訖還罇所奉禮曰賜胙贊者唱再拜在¶
位者皆再拜(獻官/不拜)順和之樂作奉禮又曰再拜獻官以¶
<pb:KR2m0001_WYG_123-20b>¶
下皆再拜樂一成止謁者進獻官之左白請就望瘞位¶
西向立於衆官將拜諸太祝各執篚進神座前跪取玉¶
幣齋郎以俎載毛血等各由其陛降壇詣瘞塪以物置¶
於塪訖奉禮曰可瘞塪東西各四人寘土半塪謁者進¶
獻官之左白禮畢遂引出贊引引執事者以次出又贊¶
引引御史太祝以下俱復執事位奉禮曰再拜御史以¶
下皆再拜訖出贊引引工人以次出其祝版燔於齋所¶
　　　肆覲東后¶
<pb:KR2m0001_WYG_123-21a>¶
望秩之明日肆覲東后於告至之前刺史縣令皆先奉¶
見如常將作先於行宫之南爲壝宮方三百歩面一門¶
爲壇於壝内三分壝二在南壇方九丈六尺髙四尺四¶
出陛(南面两陛餘/三面各一陛)前二日太樂令設宫懸之樂於壇南¶
如殿庭之儀前一日尚舍鋪御座於壇上近北南向又¶
設解劔席於南陛之西南守宫於門外量設百官次文¶
東武西以北爲上東方刺史縣令次於文官之南蕃客¶
次於武官之南所司陳輦輅於壇南如常典儀設羣官¶
<pb:KR2m0001_WYG_123-21b>¶
版位文官一品以下九品以上位於壇東南每等異位¶
重行西面以北爲上武官一品以下九品以上位於壇¶
西南當文官每等異位重行東面以北爲上東方刺史¶
縣令於壇南三分庭一在南毎等異位重行北面以西¶
爲上若有蕃客則位於刺史之西毎國異位重行北面¶
以東爲上設典儀位於南陛之東贊者二人在南差退¶
俱西向北上奉禮設門外位文官一品以下九品以上¶
位於門東每等異位重行西面武官一品以下九品以¶
<pb:KR2m0001_WYG_123-22a>¶
上位於門西毎等異位重行東面俱以北爲上設東方¶
刺史縣令位於文官之南每等異位重行西面以北爲¶
上蕃客位於武官之南每國異位重行東面以北爲上¶
其日未明三刻諸衞各以其方器服量設牙旗於壝外¶
四面未明一刻諸衞各勒所部列黄麾大仗屯門及鈒¶
㦸陳於壝内如殿庭之儀羣官及刺史以下各集就次¶
服其朝服蕃客集次各服其服侍中版奏請中嚴近仗¶
陳於行宫門外諸侍衞之官各服其器服符寶郎奉寶¶
<pb:KR2m0001_WYG_123-22b>¶
俱詣行宫門外奉迎典儀帥贊者先入就位吏部兵部¶
主客户部贊羣官客使俱出次通事舍人各引就門外¶
位刺史縣令俱執贄通事舍人引就門外位(䞇各以其/土所有錦)¶
(綺繒布葛越之屬俱五兩爲/一束而執之仍飾以黄帊)其餘當土常貢之物並盛¶
以篚其屬執之列於縣令位後通事舍人引文武官一¶
品以下九品以上先入就位侍中版奏外辦皇帝將出¶
仗動太樂令令撞黄鍾之鐘右五鐘皆應協律郎舉麾¶
工鼓柷奏太和之樂皇帝服袞冕乗輿以出曲直華蓋¶
<pb:KR2m0001_WYG_123-23a>¶
警蹕侍衞如常儀皇帝入自北壝門由北陛升壇即御¶
座樂止腰輿退其羽儀華蓋仍侍於御側通事舍人引¶
東方刺史以下入就位鴻臚引蕃客次入就位初刺史¶
入壝門懸下舉麾舒和之樂作至位立定樂止典儀曰¶
再拜贊者承傳執䞇者俱跪奠䞇興在位者皆再拜訖¶
跪取䞇興(凡拜奠䞇/皆如之)侍中前承制降詣刺史東北西面¶
立稱有制(蕃客則舍人/承㫖宣勅)刺史以下皆再拜宣制訖又再¶
拜户部引諸州貢物兩行各入於刺史位前東西陳之¶
<pb:KR2m0001_WYG_123-23b>¶
龜爲前列金次之丹漆絲纊四海九州美物重行量陳¶
於後訖執物者各退立於東西廂文武前側立通事舍¶
人引刺史為首者一人執䞇詣解劔席跪解劒脱舄執¶
䞇興舍人接引升壇詣御座前北面跪奏稱具官臣姓¶
名等敢獻壌奠遂奠䞇俛伏興又舍人跪舉以東授所¶
司舍人引刺史降詣解劒席跪佩劍納舄興通事舍人¶
引復北面位初為首者奠䞇通事舍人引在庭者以次¶
奠䞇於位前訖各俛伏興引退復位訖刺史以下俱再¶
<pb:KR2m0001_WYG_123-24a>¶
拜户部尚書進詣階間北面跪奏稱户部尚書臣某言¶
諸州貢物請付所司俛伏興侍中前承詔退稱制曰可¶
尚書退復位所司受䞇其執貢物各進執物所司引退¶
俱出東門初刺史將朝中書侍郎以諸州鎭表文别爲¶
一案俟於西門外給事中以祥瑞案俟於東門外俱令¶
史絳公服對舉案侍郎給事中俱就侍臣班初刺史將¶
入門中書侍郎降引表案入詣西階下東面立給事中¶
降引祥瑞案詣東階下西面立刺史將升奠中書令黄¶
<pb:KR2m0001_WYG_123-24b>¶
門侍郎俱降立於階下刺史執䞇升階中書令黄門侍¶
郎各執所奏之文以次升初户部尚書奏退復位訖中¶
書令前跪奏諸方表訖黄門侍郎又進跪奏祥瑞各還¶
侍位侍郎與給事中引案退司儀曰再拜贊者承傳文¶
武羣官刺史以下及諸國蕃客俱再拜訖通事舍人以¶
次引北面位者出就門外位侍中前奏稱侍中臣某言¶
禮畢俛伏興還侍位皇帝興太樂令令撞㽔賔之鐘左¶
五鐘皆應太和之樂作皇帝乗輿降自北陛警蹕侍衞¶
<pb:KR2m0001_WYG_123-25a>¶
如來儀入行宫樂止通事舍人引東西面位者以次出¶
設㑹如正㑹之儀¶
　　　考制度¶
朝覲之明日左右丞相以考制度事奏聞命太常卿採¶
詩陳之以觀百姓之風俗命市納賈以觀百姓之所好¶
惡命典禮者考時月定日同律觀禮樂制度衣服正之¶
山川神祇有不舉者爲不敬宗廟有不順者爲不孝不¶
孝不敬者則長官黜以爵革制度衣服者爲叛叛者長¶
<pb:KR2m0001_WYG_123-25b>¶
官有討有功徳於百姓者加爵賞五月南巡狩至於南¶
嶽如東巡狩之禮八月西巡狩至於西嶽如南巡狩之¶
禮十有一月北巡狩至於北嶽如西巡狩之禮歸格於¶
宗禰用特如别禮若告封禪如别儀¶
　¶
　¶
　¶
　通典卷一百十八¶
