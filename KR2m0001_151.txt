# -*- mode: mandoku-view; -*-
#+TITLE: 通典
#+DATE: 2015-08-24 22:48:53.972665
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百四十六
<pb:KR2m0001_WYG_151-1a>¶
欽定四庫全書¶
　通典卷一百四十六¶
　　唐　京　兆　杜　佑　　君　卿　纂¶
　樂六¶
　　清樂¶
清樂者其始即清商三調是也並漢氏以來舊典樂器¶
形制并歌章古調與魏三祖所作者皆備於史籍屬晉¶
朝遷播夷羯竊據其音分散苻永固平張氏於涼州得¶
<pb:KR2m0001_WYG_151-1b>¶
之宋武平關中因而入南不復存於内地及隋平陳後¶
獲之文帝聽之善其節奏曰此華夏正聲也昔因永嘉¶
流於江外我受天明命今復會同雖賞逐時遷而古致¶
猶在可以此為本微更損益去其哀怨者而補之以新¶
定呂律更造樂器因置清商署總謂之清樂先遭梁陳¶
亡亂而所存蓋尠隋室以來日益淪缺○大唐武太后¶
之時猶六十三曲今其辭存者有　白雪　公莫　巴¶
渝　明君　明之君　鐸舞　白鳩　白紵　子夜¶
<pb:KR2m0001_WYG_151-2a>¶
呉聲四時歌　前溪　阿子歌　團扇歌　懊儂　長¶
史變　督䕶歌　讀曲歌　烏夜啼　石城　莫愁¶
襄陽　西烏夜飛　估客　楊叛　雅歌　驍壺　常¶
林歡　三洲採桑　春江花月夜　玉樹後庭花　堂¶
堂　泛龍舟等共三十二曲明之君雅歌各二首四時¶
歌四首合三十七曲(其呉聲四時歌雜歌春江花月夜/並未詳所起餘具前歌舞雜曲之)¶
(篇/)又七曲有聲無辭　上林　鳯曲　平調　清調¶
瑟調　平折　命嘯等通前為四十四曲存焉當江南¶
<pb:KR2m0001_WYG_151-2b>¶
之時巾舞白紵巴渝等衣服各異梁以前舞人並十二¶
人梁武省之減用八人而已令二人平巾幘緋褶舞四¶
人碧輕紗衣裙襦大袖畫雲鳯之狀漆鬟髻飾以金銅¶
雜花狀如雀釵錦履舞容閑婉曲有姿態沈約宋書志¶
江左諸曲哇淫至今其聲調猶然觀其政已亂其俗已¶
淫既怨且思矣而從容雅緩猶有古士君子之遺風他¶
樂則莫與為比樂用　鐘一架　磬一架　琴一　三¶
絃琴一　瑟一　秦琵琶一　卧箜篌一　筑一　箏¶
<pb:KR2m0001_WYG_151-3a>¶
一　節鼔一　笙二　笛二　簫二　箎二　葉一¶
歌二　自長安以後朝廷不重古曲工伎轉缺能合於¶
管絃者唯　明君　楊叛　驍壺　春歌　秋歌　白¶
雪　堂堂　春江花夜月等共八曲舊樂章多或數百¶
言時明君尚能四十言今所𫝊二十六言就中訛失與¶
吳音轉逺以為宜取呉人使之𫝊習開元中有歌工李¶
郎子郎子北人聲調已失云學於俞才生江都人也自¶
郎子亡後清樂之歌闕焉又闕清樂唯雅歌一曲辭典¶
<pb:KR2m0001_WYG_151-3b>¶
而音雅閲舊記其辭信典自周隋以來管絃雜曲將數¶
百曲多用西凉樂鼓舞曲多用龜兹樂其曲度皆時俗¶
所知也唯彈琴家猶𫝊楚漢舊聲及清調琴調蔡邕五¶
弄調謂之九弄雅聲獨存非朝廷郊廟所用故不載昔¶
唐虞訖三代舞用國子欲其早習於道也樂用瞽師謂¶
其專一也漢魏以來皆以國之賤隸為之唯雅舞尚選¶
用良家子國家每嵗閲司農户容儀端正者歸太樂與¶
前代樂户總名音聲人歴代滋多至有萬數¶
<pb:KR2m0001_WYG_151-4a>¶
　　坐立部伎¶
安樂後周武平齊所作也行列方正象城郭周代謂之¶
城舞舞者八十人刻木為面狗喙獸耳以金飾之垂線¶
為髮畫襖皮㡌舞蹈姿制猶作羌胡狀○太平樂亦謂¶
之五方師子舞師子摰獸出於西南夷天竺師子等國¶
綴毛為衣象其俛仰馴狎之容二人持繩拂為習弄之¶
狀五師子各依其方色百四十人歌太平樂舞抃以從¶
之服飾皆作崑崙象○破陣樂大唐所造也太宗為秦¶
<pb:KR2m0001_WYG_151-4b>¶
王時征伐四方人間歌謡有秦王破陣樂之曲及即位¶
貞觀七年製破陣樂舞圖左圓右方先偏後伍魚麗鵞¶
鸛箕張翼舒交錯屈伸首尾廻互以象戰陳之形令起¶
居郎呂才依圖敎樂工百二十人被甲執㦸而習之凡¶
為三變每變為四陣有徃來疾徐擊刺之象以應歌節¶
數日而就發揚蹈厲聲韻慨慷和云秦王破陣樂饗宴¶
奏之太宗謂侍臣曰朕昔在藩邸屢有征伐人間遂有¶
此歌豈意今日豋於雅樂然其發揚蹈厲雖異文容功¶
<pb:KR2m0001_WYG_151-5a>¶
業由之致有今日所以被於樂章亦不忘於本也右僕¶
射封徳彞進曰陛下以聖武戡難立極安人功成化定¶
陳樂象徳實𢎞濟之盛烈為將來之壯觀文容習儀豈¶
得為比太宗曰朕雖以武功定天下終當以文徳綏海¶
内文武之道各隨其時公謂文容不如蹈厲斯為過矣¶
(其後若殿廷奏天子避位/公卿以下坐宴者皆興焉)○慶善樂亦大唐造也太宗¶
生於武功慶善宫及既貴宴宮中賦詩被以管絃舞童¶
十六人皆進徳冠紫大袖裙襦漆髻皮履舞蹈安徐以¶
<pb:KR2m0001_WYG_151-5b>¶
象文敎洽而天下安樂也正至饗宴及國有大慶奏於¶
庭(先是神功破陣樂功成慶善樂二舞每奏上皆立對/髙宗時太常博士裴守真奏議曰竊惟二舞肇興謳)¶
(吟攸屬贊九成之茂烈叶萬國之歡心義均韶夏用兼/賓祭皆祖宗盛徳而子孫饗之詳覽𫝊記未有皇王立)¶
(觀之禮並謂/守真議是)○大定樂髙宗所造出自破陣樂舞者百¶
四十人被五綵文甲持槊歌云八紘同軌樂以象平遼¶
東而邊隅大定也○上元樂髙宗所造舞八十人衣畫¶
雲水備五色以象元氣故曰上元○聖夀樂髙宗武后¶
所作也舞者百四十人金銅冠五色畫衣舞之行列必¶
<pb:KR2m0001_WYG_151-6a>¶
成字十六變而畢有聖超千古道泰百王皇帝萬嵗寳¶
祚彌昌○光聖樂髙宗所造也舞者八十人鳥冠五綵¶
畫衣兼以上元聖夀之容以歌王業所興自安樂以後¶
皆雷大鼔雜以龜兹樂聲振百里並立奏之其大定樂¶
加金鉦唯慶善樂獨用西涼樂最為閑雅其舊破陣上¶
元慶善三舞皆易其衣冠合之鐘磬以饗郊廟自武太¶
后革命此禮遂廢(自安樂部謂/之立部伎)○讌樂武徳初未暇改¶
作每讌享因隋舊制奏九部樂(一讌樂二清商三西涼/四扶南五髙麗六龜兹)¶
<pb:KR2m0001_WYG_151-6b>¶
(七安國八疎/勒九康國)至貞觀十六年十一月宴百寮奏十部先¶
是代髙昌收其樂付太常至是增為十部伎其後分為¶
立坐二部(立部伎有八部一安樂後周平齊所作周代/謂之城舞二太平樂亦謂之五方師子舞三)¶
(破陣樂四慶善樂五大定樂亦謂之八紘同軌樂髙宗/平遼時作也六上元樂髙宗所造七聖夀樂武太后所)¶
(作八光聖樂髙宗所造坐部伎有六部一讌樂張文收/所作又分為四部有景雲慶善破陣承天等二長夀樂)¶
(武太后長夀年所作三天授樂武太后天授年所作四/鳥歌萬嵗樂武太后所造五龍池樂𤣥宗所作六破陣)¶
(樂𤣥宗作生/於立部伎也)貞觀中景雲見河水清協律郎張文收採¶
古朱鴈天馬之義製景雲河清歌名曰讌樂奏之管絃¶
<pb:KR2m0001_WYG_151-7a>¶
為諸樂之首(今元會第/一奏者是)景雲舞八人花錦袍五色綾袴¶
緑雲冠烏皮靴慶善舞四人紫綾大袖絲布袴假髻破¶
陣樂舞四人緋綾袍錦袊褾緋綾袴承天樂舞四人紫¶
袍進徳冠並金銅帶樂用　玉磬一架　大方響一架¶
　笛箏一　筑一　卧箜篌一　大箜篌一　小箜篌¶
　一　大琵琶一　小琵琶一　大五絃琵琶一　小五¶
絃琵琶一　吹葉一　大笙一　小笙一　大篳篥一¶
　小篳篥一　大簫一　小簫一　正銅鈸一　和銅¶
<pb:KR2m0001_WYG_151-7b>¶
鈸一　長笛一　尺八一　短笛一　揩鼓一　連鼓¶
一　鞉鼔二　桴鼔二　歌二按此樂唯景雲舞近存¶
餘並亡○長夀樂武太后長夀年所造也舞十二人畫¶
衣冠也○天授樂武太后天授年所造也舞四人畫衣¶
五綵鳯冠○鳥歌萬嵗樂武太后所造也時宫中養鳥¶
能人言又常稱萬嵗為樂以象之舞三人緋大袖並畫¶
鸜鵒冠作鳥象今嶺南有鳥似鸜鵒養之久則能言名¶
吉了(音/料)○龍池樂𤣥宗龍潛之時宅於崇慶坊宅南坊¶
<pb:KR2m0001_WYG_151-8a>¶
人所居變為池瞻氣者亦異焉故中宗末年汎舟池内¶
𤣥宗正位以宅為宮池水逾大瀰漫數里為此樂以歌¶
其祥也舞有七十二人冠飾以芙蓉○小破陣樂𤣥宗¶
所作也生於立部伎破陣樂舞四人金甲胄自長夀樂¶
以下皆用龜兹樂舞人皆著靴唯龍池樂備用雅樂笙¶
磬舞人躡履(自讌樂並謂之坐伎初太宗貞觀末有裴禆/符妙解琵琶初唯作勝蠻奴火鳯傾盃樂三)¶
(曲聲度清美太宗深悦之髙宗之末其伎遂盛流於時/矣自武太后中宗之代大增造坐伎諸舞隨亦寢廢)¶
　　四方樂¶
<pb:KR2m0001_WYG_151-8b>¶
周官韎師掌敎韎樂祭祀則帥其屬而舞之(舞之以東/夷之舞韎)¶
(音/妺)大饗亦如之旄人掌敎夷樂(夷樂四夷之樂亦/皆有聲歌及舞)凡四¶
方之舞以舞仕者屬焉又有鞮鞻氏(上音伋/下音屢)掌四夷之¶
樂與其聲歌祭祀則龡而歌之讌亦如之作先王樂貴¶
能包而用之納四夷之樂者美徳廣之所及也東夷之¶
樂曰侏離(離言陽氣所通萬/物離地而生也)南蠻之樂曰任(任言陽氣/用事萬物)¶
(懐任/也)西戎之樂曰禁(禁言陰氣始通/禁止萬物生長)北狄之樂曰昩(昩/言)¶
(陰氣用事萬/物衆形暗昧)其聲不正作之四門之外各持其方兵獻¶
<pb:KR2m0001_WYG_151-9a>¶
其聲而已自周衰此禮則廢○東夷二國(髙麗/百濟)○髙麗¶
樂工人紫羅㡌飾以鳥羽黄大袖紫羅帶大口袴赤皮¶
鞾五色縚繩舞者四人椎髻於後以絳抹額飾以金璫¶
二人黄裙襦赤黄袴二人赤黄裙襦袴極長其袖烏皮¶
鞾雙雙併立而舞樂用　彈箏一　搊箏一　卧箜篌¶
一　竪箜篌一　琵琶一　五絃琵琶一　義觜笛一¶
　笙一　横笛一　簫一　小篳篥一　大篳篥一¶
桃皮篳篥一　腰鼔一　齊鼔一　擔鼓一　貝一大¶
<pb:KR2m0001_WYG_151-9b>¶
唐武太后時尚二十五曲今唯能一曲衣服亦寖衰敗¶
失其本風○百濟樂中宗之代工人死散開元中岐王¶
範為太常卿復奏置之是以音伎多闕舞者二人紫大¶
袖裙襦章甫冠皮履樂之存者箏笛桃皮篳篥箜篌歌¶
○南蠻二國(扶南/天竺)○扶南樂舞二人朝霞衣朝霞行纒¶
赤皮鞋隋代全用天竺樂今其存者有羯鼓都曇鼓毛¶
員鼓簫横笛篳篥銅鈸貝○天竺樂樂工皁絲布幞頭¶
巾白練襦紫綾袴緋帔舞二人辮髮朝霞袈裟若今之¶
<pb:KR2m0001_WYG_151-10a>¶
僧衣也行纒碧麻鞋樂用羯鼓毛員鼔都曇鼔篳篥横¶
笛鳯首箜篌琵琶五絃琵琶銅鈸貝其都曇鼔今亡○¶
西戎五國(髙昌龜兹疎/勒康國安國)○髙昌樂舞二人白襖錦袖赤¶
皮靴皮帶紅抹額樂用　答臘鼓一　腰鼔一　雞婁¶
鼓一　羯鼓一　簫一　横笛一　篳篥二　五絃琵¶
琶二　琵琶二　銅角一　竪箜篌一(今/亡)　笙一○龜¶
兹樂二人皁絲布頭巾緋絲布袍錦袖緋布袴舞四人¶
紅抹額緋白袴奴烏皮靴樂用　竪箜篌一　琵琶一¶
<pb:KR2m0001_WYG_151-10b>¶
　五絃琵琶一　笙一　横笛一　簫一　篳篥一¶
答臘鼓一　腰鼓一　羯鼓一　毛員鼓一(今/亡)　雞婁¶
鼓一　銅鈸二　貝一○疎勒樂二人皁絲布頭巾白¶
絲布袍錦袊褾白絲布袴舞二人白襖錦袖赤皮靴赤¶
皮帶樂用　竪箜篌一　琵琶一　五絃琵琶一　横¶
笛一　簫一　篳篥一　答臘鼓一　腰鼓一　羯鼓¶
一　雞婁鼓一○康國樂二人皁絲布頭巾緋絲布袍¶
錦袊褾舞二人緋襖錦袖緑綾渾襠袴赤皮靴白袴奴¶
<pb:KR2m0001_WYG_151-11a>¶
舞急轉如風俗謂之胡旋樂用　笛鼔二　正鼓一¶
小鼓一　和鼔一　銅鈸二○安國樂二人皁絲布頭¶
巾錦袊褾紫袖袴舞二人紫襖白袴奴赤皮靴樂用¶
琵琶一　五絃琵琶一　竪箜篌一　簫一　横笛一¶
　大篳篥一　雙篳篥一　正鼓一　銅鈸二　箜篌¶
一○乞寒者本西國外蕃之樂也神龍二年三月并州¶
清源縣令吕元泰上疏曰臣謹按洪範八政曰謀時寒¶
若君能謀事則寒順之何必祼露形體澆灌衢路鼔舞¶
<pb:KR2m0001_WYG_151-11b>¶
跳躍而索寒也禮記曰立秋之日行夏令則寒暑不節¶
夫陰陽不調政令之失也休咎之應君臣之感也理均¶
影響可不戒哉景雲二年右拾遺韓朝宗諫曰𫝊曰辛¶
有適伊川見被髮於野者曰不及百年此其戎乎其禮¶
先亡矣後秦晉遷陸渾之戎於伊川以其中國之人習¶
戎狄之事一言以貫百代可知今之乞寒濫觸胡俗伏¶
願三思籌其所以至先天二年十月中書令張説諫曰¶
韓宣適魯見周禮而嘆孔子會齊數倡優之罪列國如¶
<pb:KR2m0001_WYG_151-12a>¶
此况天朝乎今外國請和選使朝謁所望接以禮樂示¶
以兵威雖曰戎夷不可輕易焉知無駒支之辯由余之¶
賢哉且乞寒潑胡未聞典故祼體跳足盛徳何觀揮水¶
投泥失容斯甚法殊魯禮䙝比齊優恐非干羽柔逺之¶
義樽俎折衝之道願揮綸言特罷此戲至開元元年十¶
二月勅臘月乞寒外蕃所出漸浸成俗因循以久自今¶
以後無問蕃漢即宜禁斷○北狄三國(鮮卑吐谷/渾郎落)○北¶
狄樂皆為馬上樂也鼓吹本軍旅之音馬上奏之故自¶
<pb:KR2m0001_WYG_151-12b>¶
漢以來北狄樂總歸鼓吹署後魏樂府始有北歌即魏¶
真人歌是也代都時命掖庭宫女晨夕歌之周隋代與¶
西涼樂雜奏今存者五十三章其名目可解者六章慕¶
容可汗吐谷渾部落稽鉅鹿公主白淨皇太子企俞也¶
其餘不可解咸多可汗之詞按今大角即後魏代簸邏迴¶
是也其曲亦多可汗之詞北虜之俗皆呼主為可汗吐¶
谷渾又慕容别種如此歌是燕魏之際鮮卑歌其詞虜¶
音不可曉梁有鉅鹿公主歌詞似是姚萇時歌其詞華¶
<pb:KR2m0001_WYG_151-13a>¶
音與北歌不同梁樂府鼓吹又有大白淨皇太子小白¶
淨皇太子企俞等曲隋鼔吹有白淨皇太子曲與北歌¶
挍之其音皆異大唐開元中歌工長孫元忠之祖受於¶
侯將軍貴昌并州人也亦代習北歌貞觀中有詔令貴¶
昌以其聲敎樂府元忠之家代相𫝊如此雖譯者亦不¶
能通知其詞蓋年嵗久逺失其真矣絲桐唯琴曲有胡¶
笳聲大角金吾所掌○龜兹樂者起自呂光破龜兹因¶
得其聲呂氏亡其樂分散後魏平中原復獲之有唐婆¶
<pb:KR2m0001_WYG_151-13b>¶
羅門受龜兹琵琶於商人代𫝊其業至於孫妙逹尤為¶
北齊文宣所重常自擊胡鼓和之周武帝娉突厥女為¶
后西域諸國來媵於是有龜兹(至隋有西龜兹齊龜兹/五龜兹凡三部開皇中)¶
(大盛於/閭閻)疎勒安國康國之樂帝大聚長安胡兒羯人白¶
智通敎習頗雜以新聲初張重華時天竺重譯致樂伎¶
後其國王子為沙門來遊中土又得𫝊其方伎宋代得¶
髙麗百濟伎魏平馮跋亦得之而未具周師滅齊二國¶
獻其樂合西凉樂凡七部通謂之國伎隋文帝平陳得¶
<pb:KR2m0001_WYG_151-14a>¶
清樂及文康禮畢曲而黜百濟至焬帝乃立清樂龜兹¶
西凉天竺康國疎勒安國髙麗禮畢為九部平林邑國¶
獲扶南工人及其匏瑟琴陋不可用但以天竺樂𫝊寫¶
其聲而不列樂部○髙昌樂者西魏與髙昌通始有高昌¶
伎隋文帝開皇六年髙昌獻聖明樂曲帝令知音者於¶
官所聽之歸而肄習及客獻先於前奏之胡夷大驚大¶
唐平髙昌盡收其樂又進讌樂而去禮畢曲今著令者¶
唯十部(龜兹疎勒安國康國髙麗西凉/髙昌讌樂清樂伎天竺凡十部)南蠻北狄國俗¶
<pb:KR2m0001_WYG_151-14b>¶
皆隨髮際斷其髮令舞者咸用繩圍首反約髮抄内於¶
繩下○又有新聲自河西至者號胡音聲與龜兹樂散¶
樂俱為時重諸樂咸為之少寢¶
　　散樂(隋以前謂之百戲/)¶
散樂非部伍之聲俳優歌舞雜奏○後漢天子臨軒設¶
樂舍利獸從西方來戲於殿前激水化成比目魚跳躍¶
𠻳水作霧翳日而化成黄龍長八丈出水遊戲輝耀日¶
光以兩大繩繋兩柱相去數丈二倡女對舞行於繩上¶
<pb:KR2m0001_WYG_151-15a>¶
切肩而不傾如是雜變總名百戲○江左猶有髙絙紫¶
鹿跂行鱉食齊王捲衣笇䑕夏育扛鼎巨象行乳神龜¶
抃戲背負靈岳桂樹白雪畫地成川之伎○晉成帝咸¶
康七年散騎侍郎顧臻表曰末代之樂設禮外之觀逆¶
行連倒四海朝覲言觀帝庭而足以蹈天頭以履地反¶
天地之順傷彛倫之大乃命太常悉罷之其後復髙絙¶
紫鹿又有天台山伎○齊武帝嘗遣主書董仲民按孫¶
興公賦造莓苔石橋道士捫翠屏之狀㝷省焉○梁又¶
<pb:KR2m0001_WYG_151-15b>¶
設跳跉劒擲倒獼猴幢青紫鹿緣髙絙變黄龍弄龜等¶
伎陳氏因之○後魏道武帝天興六年冬詔太樂總章¶
鼓吹增修雜戲造五兵角觝麒麟鳳凰仙人長虵白象¶
白武及諸畏獸魚龍辟邪鹿馬仙人車髙絙百尺長趫¶
幢跳丸以備百戲大饗設之於殿前明元帝初又增修¶
之撰合大曲更為鐘鼔之節○北齊神武平中山有魚¶
龍爛漫俳優侏儒山車巨象㧞井種𤓰殺馬剥驢等竒¶
怪異端百有餘物名為百戲○後周武帝保定初詔罷¶
<pb:KR2m0001_WYG_151-16a>¶
元會殿庭百戲宣帝即位鄭譯奏徴齊散樂並會京師¶
為之蓋秦角觝之流也而廣召雜伎增修百戲魚龍漫¶
衍之伎常陳於殿前累日繼夜不知休息○隋文帝開¶
皇初周齊百戲並放遣之煬帝大業二年突厥染干來¶
朝帝欲夸之總追四方散樂大集東都於華林苑積翠¶
池側帝令宫女觀之有舍利繩柱等如漢故事又為夏¶
育扛鼎取車輪石臼大盆器等各於掌上而跳弄之并¶
二人戴竿其上舞忽然騰透而換易千變萬化曠古莫¶
<pb:KR2m0001_WYG_151-16b>¶
儔染干大駭之自是皆於太常敎習每嵗正月萬國來¶
朝留至十五日於端門外建國門内綿絙八里列為戲¶
塲百官赴棚夾路從昬逹曙以縱觀之至晦而罷伎人¶
皆衣錦繡繒綵其歌者多為婦人服鳴環佩飾以花髦¶
者殆三萬人初課京兆河南製此服而兩京繒錦為之¶
中虛六年諸夷大獻方物突厥啟人以下皆國主親來¶
朝賀乃於天津街盛陳百戲自海内凡有伎藝無不總¶
萃崇侈器翫盛飾衣服皆用珠翠金銀錦罽絺繡其營¶
<pb:KR2m0001_WYG_151-17a>¶
費鉅億萬關西以安徳王雄總之東都以齊王暕總之¶
金石匏革之聲聞數十里外彈絃㩎管以上萬八千人¶
大列炬火光燭天地百戲之盛振古無比自是每年為¶
常焉○大抵散樂雜戲多幻術皆出西域始於善幻人¶
至中國漢安帝時天竺獻伎能自斷手足刳剔膓胃自¶
是歴代有之大唐髙宗惡其驚人勅西域闗津不令入¶
中國睿宗時婆羅門獻樂舞人倒行而以足舞極銛刀¶
鋒倒植於地低目就刃以歴臉中又於背下吹篳篥其¶
<pb:KR2m0001_WYG_151-17b>¶
腹上曲終而亦無傷又伏伸其手兩人躡之旋身繞手¶
百轉無已漢代有橦木伎又有盤舞晉代加之以杯謂¶
之杯盤舞梁有長橋伎跳跉伎躑倒伎跳劒伎今並存¶
又有舞輪伎蓋今之戲車輪者透三峽伎蓋今之透飛¶
梯之類也髙絙伎蓋今之戲繩者也梁有獼猴幢伎今¶
有縁竿伎又有獼猴縁竿伎未審何者為是又有弄椀¶
珠伎歌舞戲有大靣撥頭踏搖娘窟&KR1235;子等戲𤣥宗以¶
其非正聲置敎坊於禁中以處之婆羅門樂用篳篥二¶
<pb:KR2m0001_WYG_151-18a>¶
齊鼓一散樂用横笛一拍板一腰鼔三其餘雜戲變態¶
多端皆不足稱也○大面出於北齊蘭陵王長恭才武¶
而貎美常著假面以對敵嘗擊周師金墉城下勇冠三¶
軍齊人壯之為此舞以效其指麾擊刺之容謂之蘭陵¶
王入陣曲○撥頭出西域胡人為猛獸所噬其子求獸¶
殺之為此舞以象也○踏搖娘生於隋末河内有人醜¶
貎而好酒常自號郎中醉歸必毆其妻其妻美色善歌乃¶
歌為怨苦之詞河朔演其曲而被之管絃因寫其妻之¶
<pb:KR2m0001_WYG_151-18b>¶
容妻悲訴每搖其身故號踏搖云近代優人頗改其制¶
度非舊㫖也○窟&KR1235;子亦曰魁&KR1235;子作偶人以戲善歌¶
舞本喪樂也漢末始用之於嘉會北齊後主髙緯尤所¶
好髙麗之國亦有之今閭市盛行焉若㝷常享會先一¶
日具坐立部樂名上太常太常封上請所奏御注而下¶
及會先奏坐部伎次奏立部伎次奏蹀馬次奏散樂(然/所)¶
(奏部伎並取當/時進止無准定)¶
　　前代雜樂¶
<pb:KR2m0001_WYG_151-19a>¶
鼓吹者蓋短簫鐃歌蔡邕曰軍樂也黄帝岐伯所作以¶
揚徳建武勸士諷敵也周官曰師有功則凱樂左傳晉¶
文公勝楚振旅凱而入司馬法曰得意則凱歌雍門周¶
説孟嘗君鼓吹於不測之泉説者云鼓自一物吹自竽¶
籟之屬非簫鼓合奏别為一樂之名也然則短簫鐃歌¶
此時未名鼓吹矣應劭漢鹵簿圗唯有騎執菰菰即笳¶
不云鼔吹而漢代有黄門鼓吹漢享宴食舉樂十三曲¶
與魏代鼓吹長簫短簫伎錄並云絲竹合作執節者歌¶
<pb:KR2m0001_WYG_151-19b>¶
又建初録云務成黄爵元雲逺期皆騎吹曲非鼓吹曲¶
此則列於殿庭者為鼓吹今之從行鼓吹為騎吹二曲¶
異也又孫權觀魏武軍作鼓吹而還應是此鼓吹魏晉¶
代給鼓吹甚輕牙門督將五校悉有鼓吹晉江左初臨¶
川大守謝摛每寢夢聞鼓吹有人為占之曰君不得生¶
鼓吹當得死鼓吹摛撃杜弢戰殁追贈長水校尉葬給¶
鼓吹焉謝尚為江夏太守詣安西將軍庾翼於武昌諮¶
事翼以鼓吹賞尚射破便以其副鼓吹給之齊梁至陳¶
<pb:KR2m0001_WYG_151-20a>¶
則甚重矣各製曲辭以頌功徳焉至隋亡○西凉樂者¶
起苻氏之末呂光沮渠蒙遜等據有凉州變龜兹聲為¶
之號為秦漢伎後魏太武既平河西得之謂之西凉樂¶
至魏周之際遂謂之國伎魏代至隋咸重之其曲項琵¶
琶竪箜篌之徒並出自西域非華夏舊器揚澤新聲神¶
白馬之類生於胡歌非漢魏遺曲故其樂聲調志與書¶
史不同其歌曲有永世樂解曲有萬代豐曲有于闐佛¶
曲工人平上幘緋褶白舞一人方舞四人白舞今闕方¶
<pb:KR2m0001_WYG_151-20b>¶
舞四人假髻玉支釵紫絲布褶白大口袴五綵接袖烏¶
皮靴其樂器用　鐘一架　磬一架　彈箏一　搊箏¶
一　卧箜篌一　竪箜篌一　琵琶一　五絃琵琶一¶
　笙一　簫一　大篳篥一　小篳篥一　長笛一¶
横笛一　&KR0398;鼓一　齊鼓一　擔鼓一　貝一　銅鈸¶
二(今/亡)○禮畢者本自晉太尉庾亮家亮卒其伎追思亮¶
因假為其面執翳以舞象其容取諡以號之謂文康樂¶
每奏九部樂終則陳之故以禮畢為名其曲有散華樂¶
<pb:KR2m0001_WYG_151-21a>¶
等隋平陳得之八九部樂器有笙笛簫箎鈴槃鞞&KR0398;鼓¶
等七鐘三懸為一部工人二十二人今亡¶
　¶
　¶
　¶
　¶
　¶
　¶
<pb:KR2m0001_WYG_151-21b>¶
　¶
　¶
　¶
　¶
　¶
　¶
　¶
　通典卷一百四十六¶
