# -*- mode: mandoku-view; -*-
#+TITLE: 通典
#+DATE: 2015-08-24 22:48:52.343841
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷七十六
<pb:KR2m0001_WYG_081-1a>¶
欽定四庫全書¶
　通典卷七十六¶
　　唐　京　兆　杜　佑　卿　撰¶
　禮三十六　軍一¶
　　天子諸侯将出征類宜造禡并祭所過山川(周/梁)¶
　　　(北齊/)　(隋/)　(大唐/)¶
周制天子将出征類於上帝宜於社造於禰肆師為帝¶
位(帝謂五徳之帝所祭於南郊者類宜造皆祭名孔穎/逹云天道逺以事類而祭告之也社主殺戮故求便)¶
<pb:KR2m0001_WYG_081-1b>¶
(冝社主隂萬物於此斷殺故曰宜造至也謂至父祖之/廟也言禰者辭時先從卑不敢留尊者命也将出者謂)¶
(行幸/巡狩)禡於所征之地(禡師祭也為兵禱也其禮亡其神/盖蚩尤或云黄帝又云若至所征)¶
(之地祭者則以黄帝蚩尤之神故皆/得云禡神也若田狩但祭蚩尤而已)受命於祖以遷廟¶
主載於齊車以行(告祖以行示不自専故言受/命必以遷主行言必有尊也)無遷主¶
以幣帛皮珪告於祖禰遂奉以出載於齊車以行每舍¶
奠焉而後就舍(以脯醢禮神乃敢即安也所告不以出/即埋之若有遷主則載遷主而行幣帛)¶
(遂埋於/階間)反必告設奠卒斂幣玉蔵諸兩階之間乃出蓋¶
貴命也受成於學(定兵/謀也)過大山川則用事焉(用事令太/祝用祭事)¶
<pb:KR2m0001_WYG_081-2a>¶
(告之凡出必用牲幣/反亦如之牲皆為制)出征執有罪反釋奠於學以訊馘¶
告(釋菜奠幣禮先師也/訊馘所生獲斷耳者)諸侯将出征宜社造禰及無遷¶
主以主命並如天子之制○梁天監初陸璉定軍禮依¶
古制類造等用牲幣帝曰宜者謂征討得宜造者禀謀¶
於廟類者奉天時以明伐並明不敢自専陳幣承命可¶
也璉不能對嚴植之又争之於是告用牲幣反亦如之¶
○北齊天子親征纂嚴則服通天冠文物充庭有司表¶
更衣乃入冠武弁左貂附蟬以出誓訖其日偹法駕乗¶
<pb:KR2m0001_WYG_081-2b>¶
木輅以造於廟載遷廟主於齊車以俟行次宜於社有¶
司以毛血釁軍鼓載帝社祏主於車以俟行次擇日陳¶
六軍偹大駕類於上帝次擇日祈后土神州岳鎮海瀆¶
川源等乃為坎盟督将列牲於坎南北首有司於坎前¶
讀盟文割牲耳承血皇帝受牲耳徧授大将乃寘於坎¶
又歃徧又以寘坎禮畢埋牲及盟書又曰建牙旗於墠¶
祭以太牢及所過名山大川有司致祭将屆戰所卜剛¶
日備𤣥牲列軍容設於辰地為墠而禡祭大司馬奠矢¶
<pb:KR2m0001_WYG_081-3a>¶
有司奠毛血樂奏大濩之音禮畢徹牲柴燎戰前一日¶
皇帝禱祖司空禱社戰勝則各報以太牢又用太牢賞¶
用命於祖引功臣入旌門即神庭而授版焉又罰不用¶
命於社即神庭行戮訖振旅而還格廟詣社訖擇日行¶
飲至之禮文物充庭有司執簡記年號月朔陳六師凱¶
入格廟之事飲至䇿勲之美用述其功不替賞典焉○¶
隋制天子行幸有司祭所過名山大川岳瀆以太牢山¶
川以少牢若親征及廵狩則類上帝宜造社廟還禮亦¶
<pb:KR2m0001_WYG_081-3b>¶
如之大業七年征髙麗煬帝遣諸将於蒯城南幸乾河¶
上築社稷二壇設方壇行宜社稷帝齋於臨朔宮懐荒¶
殿與告官及侍從各齋於其所十二衛兵士並齋帝服¶
衮冕玉輅偹法駕禮畢御金輅服通天冠還宮又於宫¶
南類上帝積柴燎壇設髙祖位於東方帝服大裘而冕¶
乗玉輅祭奠玉帛並如宜社諸軍受胙畢帝就位觀燎¶
乃出将發帝御臨朔宫親授節度遂出(其大駕具/出師儀篇)是嵗¶
行幸觀海鎮於秃黎山為壇祠黄帝行禡祭皇帝及諸¶
<pb:KR2m0001_WYG_081-4a>¶
陪祭近侍官諸軍将皆齋一宿有司供帳設位為埋坎¶
神座西北内壝之外建二旗於南門外以熊席設帝軒¶
轅神座皇帝出次入門羣官定位皆再拜奠禮畢還行¶
宫○大唐制車駕行幸及親征有司類宜造禡如開元¶
禮¶
　　軷祭(周/)　(後周/)　(隋/)　(大唐/)¶
周制天子将出師大馭掌馭玉輅以祀及犯軷王自左¶
馭馭下祝登受轡犯軷遂驅之(行山曰軷犯之者封土/為山象以菩芻棘柏為)¶
<pb:KR2m0001_WYG_081-4b>¶
(神主既祭之以車轢之而去喻無險難也春秋傳曰跋/渉山川自由也王由左馭禁制馬使不行也軷音蒲末)¶
(反菩/音負)及祭酌僕僕左執轡右祭兩軹祭軓乃飲(軹謂兩/轊軓謂)¶
(車軾前也轊/音衞軓音範)○後周迎太白出國門而軷祭○隋制皇¶
帝行幸親廵狩則軷祭其禮有司於國門外委土為山¶
象設埋埳有司刳羊陳爼豆駕将至委奠幣薦脯加羊¶
饌埋於埳駕至太僕祭兩軹及軓乃飲授爵遂轢軷上¶
而行○大唐車駕親征如開元禮¶
　　天子諸侯四時田獵(周周宋隋梁大陳/後          唐)　(北齊/)¶
<pb:KR2m0001_WYG_081-5a>¶
周制天子諸侯無事則嵗行蒐苖獮狩之禮仲春教振¶
旅司馬以旗致民平列陣如戰之陣(以旗者立旗期民/於其下也兵者凶)¶
(事不可空設因蒐狩而習之凡師出曰治兵入曰振旅/皆習戰也四時各教民以其一焉春習振旅兵入收衆)¶
(専於農平/猶正也)王執路鼓諸侯執鼖鼓軍将執晉鼓師帥執¶
提旅帥執鼙卒長執鐃兩司馬執鐸公司馬執鐲(鼓人/職曰)¶
(以路鼓鼔鬼享以鼖鼓鼓軍事以晉鼓鼓金奏以金鐃/止鼓以金鐸通鼓以金鐲節鼔提謂馬上鼓有曲木提)¶
(持立馬髦上者故謂之提杜子春云公司馬謂五人為/伍之司馬也鄭𤣥謂王不執鼖鼓尚之於諸侯也伍長)¶
(謂之公司馬者雖卑/亦同其號鼖音墳)以教坐作進退疾徐疏數之節(習/戰)¶
<pb:KR2m0001_WYG_081-5b>¶
(法/)遂以蒐田有司表貉誓民鼓遂圍禁火弊獻禽以祭¶
社(春田為蒐有司大司徒也掌大田役治徒庶之政令/表貉立表而貉祭也誓民誓以犯田法之罰也誓曰)¶
(無千車無自後射立旌遂圍禁火弊火止也春田主用/火因焚萊除陳草皆殺而火止獻猶致也田止虞人植)¶
(旌衆皆獻其所獲禽焉詩云言私其豵獻豜/于公春田主祭社者土方施生也貉讀為禡)仲夏教茇¶
舍如振旅之陣羣吏撰車從讀書契辨號名之用帥以¶
門名縣鄙各以其名家以號名鄉以州名野以邑名百¶
官各象其事以辨軍之夜事其他皆如振旅(茇舍草止/之也軍有)¶
(草止之法讀書契以簿書校錄軍實之凡要號名者徽/識所以相别也鄉遂之屬謂之名家之屬謂之號百官)¶
<pb:KR2m0001_WYG_081-6a>¶
(之屬謂之事在國以表朝位在軍又象其/制而為之以偹死事夜事戒夜守之事)遂以苖田如¶
蒐之法車弊獻禽以享礿(夏田為苗擇取不孕任者若/治苖去不秀實者云車弊驅)¶
(獸之車止也夏田主用車示所取物希皆殺而車止礿/宗廟之夏祭也冬夏田主於祭宗廟者隂陽始起象神)¶
(之在/内)仲秋教治兵如振旅之陣王載太常諸侯載旂軍¶
吏載旗師都載&KR0950;鄉遂載物郊野載旐百官載旟各書¶
其事與其號焉其他皆如振旅(軍吏諸軍帥也師都遂/大夫也鄉遂鄉大夫也)¶
(其載&KR0950;或載物衆屬軍吏無所将也郊謂鄉遂之州長/縣正以下也野謂公邑大夫載旐者以其将羡卒也百)¶
(官卿大夫也載旟者以其屬衞王也凡旌旗有軍/衆皆畫異物無者帛而已書當為畫皆畫以雲氣)遂以¶
<pb:KR2m0001_WYG_081-6b>¶
獮田如蒐田之法羅弊致禽以祀祊(秋田為獮獮殺也/羅弊網止也秋田)¶
(主用網中殺者多也皆殺而網止祊當為方/秋田主祭四方報成萬物詩云以社以方)仲冬教大¶
閲(春辨鼓鐸夏辨號名秋/辨旗物至冬月簡軍實)虞人萊所田之野為表百歩¶
則一為三表又五十歩為一表田之日司馬建旗於後¶
表之中羣吏以旗物鼓鐸鐲鐃各帥其民而致質明弊¶
旗誅後至者乃陳車徒如戰之陣皆坐(虞人萊所田之/野芟除其草萊)¶
(為可陣之䖏後表之中五十歩表之中央表所以識正/行列也四表積三百五十歩左右之廣當容三軍歩數)¶
(未聞致致之司馬質正/也弊仆也皆坐當聽誓)羣吏聽誓於陣前斬牲以左右¶
<pb:KR2m0001_WYG_081-7a>¶
徇陣曰不用命者斬之(羣吏諸軍帥也陣前南靣嚮表/也月令季秋天子教於田獵以)¶
(習五戎司徒搢扑北靣以誓之此大閲禮實正嵗之仲/冬而説李秋之政於周為仲冬為月令者失之矣斬牲)¶
(者小子也凡誓之大畧/甘誓湯誓之屬是也)中軍以鼙令鼓鼓人皆三鼓司¶
馬振鐸羣吏作旗車徒皆作鼓行鳴鐲車徒皆行及表¶
乃止三鼓摝鐸羣吏弊旗車徒皆坐(中軍中軍之将也/天子六軍三三而)¶
(居一偏羣吏既聽誓各復其部曲中軍之将令鼓鼓以/作其士衆之氣鼓人者中軍之将師帥旅帥也司馬振)¶
(鐸以作衆作起也既起鼓人撃鼓以行之伍長鳴鐲以/節之伍長一曰公司馬及表自後表前至第二表也三)¶
(鼓者鼓人也摝讀如涿鹿之鹿掩上振之為摝摝者止/行息氣也司馬法曰鼓聲不過閶鼙聲不過闔鐸聲不)¶
<pb:KR2m0001_WYG_081-7b>¶
(過琅閶音吐剛/反闔音土答反)又三鼓振鐸作旗車徒皆作鼓進鳴鐲¶
車驟徒趨及表乃止坐作如初(趨者赴敵尚疾之漸春/秋傳曰先人有奪人之)¶
(心及表自第/二前至第三)乃鼓車馳徒走及表乃止(及表自第三/前至前表)鼓¶
戒三闋車三發徒三刺(鼓戒戒攻敵也鼓一闋車一/轉徒一刺三而止象服敵)乃¶
鼓退鳴鐃且郤及表乃止坐作如初(鐃所以止鼓也軍/退卒長鳴堯以和)¶
(衆鼓人止之退自前表至後表鼓鐲則同/習戰之禮出入一也異者廢鐲而鳴鐃)遂以狩田以¶
旌為左右和之門羣吏各帥其車徒以叙和出左右陳¶
車徒有司平之旗居卒間以分地前後有屯百歩有司¶
<pb:KR2m0001_WYG_081-8a>¶
廵其前後險野人為主易野車為主(冬田為狩言守取/之無所擇也軍門)¶
(曰和今謂之壘門立兩旌以為之叙和出用次第出和/門也左右或出而左或出而右有司平之鄉師居門正)¶
(其出入之行列也旗軍吏所載也分地調其部曲疏數/前後有屯百歩軍徒異羣相去之數也車徒畢出於和)¶
(門鄉師又巡其行陣鄭司農云險野/人為主人居前易野居為主車居前)既陣乃設驅逆之¶
車有司表貉於陣前(驅驅出禽獸使趨田者也逆者逆/要不得令走設此車者田僕也)¶
中軍以鼙令鼓鼓人皆三鼓羣司馬振鐸車徒皆作遂¶
鼓行徒銜枚而進(羣司馬兩司馬也枚状如箸銜之有/繣結項中軍法止語為相疑惑也)¶
天子殺則下大緌諸侯殺則下小緌(緌有虞氏之旌/旗也下謂弊也)大¶
<pb:KR2m0001_WYG_081-8b>¶
夫殺則止佐車止則百姓田獵(佐車驅/逆之車)大獸公之小禽¶
私之獲者取左耳(鄭𤣥云大獸公之輸之於公小禽私/之以自畀也獲得禽獸者取其左耳)¶
(當以計/功多少)及所弊鼓皆駴車徒皆譟(及所弊至所弊之䖏/田所當於止也天子)¶
(諸侯蒐狩有常至其常䖏吏士鼓譟象攻敵剋勝而喜/也疾雷繋鼓曰駴譟驩也書曰前師乃鼓䵾譟亦謂喜)¶
(也駴音駭/䵾音符)徒乃弊命致禽饁獸於郊入獻禽以享蒸(徒/乃)¶
(弊徒止也冬田主用衆物多衆得取也致禽饁獸於郊/聚所獲禽因以祭四方之神於郊月令季秋天子既田)¶
(命主祠祭禽於四方是/也入又以禽祭宗廟)○説曰天生五材人並用之廢¶
一不可誰能去兵歴代以來禍亂之作非武不定是以¶
<pb:KR2m0001_WYG_081-9a>¶
君子習之孔子曰以不教民戰是謂棄之王制曰天子¶
諸侯無事而不田曰不敬田不以禮曰暴天物左氏傳¶
曰春蒐夏苖秋獮冬狩皆於農隙以講武事三年治兵¶
入而振旅歸而飲至以數軍實昭文章明貴賤辨等列¶
順少長習威儀也糓梁傳曰因蒐狩以習用武事禮之¶
大者也艾蘭以為防(蘭者草也防/為田之大限)置旃以為轅門(旃旌/旗之)¶
(名通帛為旃轅門/昻車以其轅表門)以葛覆質以為槷(質椹也槷門中臬/也葛或為褐槷五)¶
(結/反)流旁握御轚者不得入(流旁握謂車兩轊頭各去門/邉空握握四寸也轚掛則不)¶
<pb:KR2m0001_WYG_081-9b>¶
(得入/門)車軌塵(塵不/出轍)馬候蹄(發足相應/遲疾相投)掩禽旅(掩取/衆禽)御者¶
不失其馳然後射者能中(不失馳/騁之節)過防弗逐不從奔之¶
道也(戰不逐/奔之義)靣傷不獻(嫌誅/降)不成禽不獻(惡虐/幼小)禽雖多¶
天子取三十焉一為乾豆(謂自左膘而射逹於右腢為/上等腢膊前骨也音虞又五)¶
(口/反)二為賔客(謂射右耳/本為次等)三為充君之庖(謂射左脾逹於/右䯚為下等)¶
其餘與士衆以習射於射宫(取三十以供乾豆賔/客君之庖射宫澤宫)射而¶
中田不得禽則得禽射而不中田得禽則不得禽是以¶
知古之貴仁義而賤勇力也(射以不争為/仁揖讓為義)○宋文帝元¶
<pb:KR2m0001_WYG_081-10a>¶
嘉二十五年閏二月大蒐於宣武塲主司列奏申攝尅¶
日校獵百官備設行宮殿便座於武帳幕府山南岡王¶
公百官便座幔省如常儀設南北左右四行旌門建旗¶
以表獲車殿中郎一人典獲車主者二人收禽吏二十¶
四人配獲車十二兩校獵之官著袴褶有帯二品以上¶
權乃備鞘麾幡三品以下帯刀皆騎乗将領部曲先獵¶
一日布圍領軍将軍一人督右甄䕶軍将軍一人督左¶
甄大司馬一人居中董正諸将&KR0662;受節度殿中郎率獲¶
<pb:KR2m0001_WYG_081-10b>¶
車部曲在大司馬之後尚書僕射以下諸官曺令史等¶
至日㑹於宣武塲列為重圍設留守填街位於雲龍門¶
外内官道北外官道南以西為上設從官位於雲龍門¶
内大官階北小官階南以西為上設先置官位於行上¶
車門外内官道西外官道東以北為上設先置官還位¶
於廣莫門外道之東西以南為上校獵日平旦正直侍¶
中奏嚴上水一刻槌一鼓為一嚴上水二刻奏槌二鼓¶
為再嚴殿中侍御史奏開東中華雲龍門引仗為小駕¶
<pb:KR2m0001_WYG_081-11a>¶
鹵簿百官非校獵之官著朱服集列廣莫門外留守填¶
街後部從官就位前部從官依鹵簿先置官先行上水¶
三刻奏槌三鼓為三嚴上水四刻奏外辦正次直侍中¶
散騎常侍給事黄門侍郎散騎侍郎軍校劍履進夹上¶
閣正直侍中負璽通事令史帯龜印中書之印上水五¶
刻皇帝出著黒介幘單衣乗輦正直侍中負璽陪乗不¶
帯劍殿中侍御史督攝黄麾以内次直侍中次直黄門¶
侍郎䕶駕在前又次直侍中佩信璽行璽與正直黄門¶
<pb:KR2m0001_WYG_081-11b>¶
侍郎從䕶駕在後不鳴鼓角不得諠譁以次引出警蹕¶
如常儀車駕出讚陛者再拜皇太子入守車駕将至威¶
儀唱引先置前部從官就位再拜車駕至行殿前廻輦¶
正直侍中跪奏降輦次直侍中稱制曰可正直侍中俛¶
伏起皇帝降輦登御座侍臣升殿直衛鈒(所立/反)㦸武賁¶
毛頭文衣鶡尾以次列階正直侍中奏觧嚴先置從駕¶
百官還便座幔省皇帝若親射禽變服戎服如校獵儀¶
内外從官及武賁&KR0662;變服鈒㦸抽鞘以備武衛黄麾内¶
<pb:KR2m0001_WYG_081-12a>¶
官從入圍裏列置部曲廣張甄圍旗鼓相見銜枚而進¶
甄周圍㑹督甄令史奔騎號法施令曰春禽懐孕蒐而¶
不射鳥獸之肉不登於爼不射皮革齒牙骨角毛羽不¶
登於器不射甄㑹大司馬鳴鼓䠞圍衆軍鼓譟警角至¶
宣武塲止大司馬屯北旌門二甄帥屯左右旌門殿中¶
中郎率獲車部曲入次北旌門内之右皇帝從南旌門¶
入射禽謁者以獲車收載還陳於獲旗之北王公以下¶
以次射禽各送詣獲旗下付禽主者事畢大司馬鳴鼓¶
<pb:KR2m0001_WYG_081-12b>¶
觧圍復屯殿中郎率其屬收禽以實獲車奉車奉充庖¶
厨正厨置罇酒爼肉於中逵以犒饗校獵衆軍至晡正¶
直侍中量宜奏嚴從官還著朱服鈒㦸復鞘再嚴先置¶
官先還三嚴後二刻正直侍中奏外辦皇帝着黒介幘¶
單衣正次直侍中散騎常侍給事黄門侍郎軍校進夹¶
御座正直侍中跪奏還宫次直侍中稱制曰可正直侍¶
中俛伏起乗輿登輦還衛從如常儀大司馬鳴鼓散屯¶
以次就舍車駕将至威儀唱引留守填街先置前部從¶
<pb:KR2m0001_WYG_081-13a>¶
官就位再拜車駕至殿前廽輦正直侍中跪奏降輦次¶
直侍中稱制曰可正直侍中俛伏起乗輿降入正次直¶
侍中散騎常侍等從至閣正直侍中奏觧嚴内外百官¶
拜表問訊訖罷○梁陳並依宋儀其異者置行殿於幕¶
府山南岡并設王公百官幕先獵一日遣馬騎布圍領¶
軍督左右軍将軍督右大司馬董正諸軍獵日侍中三¶
奏一奏槌一鼓為一嚴三嚴訖引仗為小駕鹵簿皇帝¶
乗馬戎服從者&KR0662;綘紗幘黄麾警蹕鼓吹如常儀獵訖¶
<pb:KR2m0001_WYG_081-13b>¶
宴㑹享勞比校多少戮一人以懲亂法㑹畢還宫○北¶
齊春蒐禮有司規大防建獲旗以表獲車前一日命布¶
圍領軍将軍一人督左甄䕶軍将軍一人督右甄大司¶
馬一人居中節制諸軍天子陳小駕服通天冠乗木輅¶
詣行宫将親禽服鈒㦸者皆嚴武衛張甄圍旗鼓相見¶
銜枚而進常開一方以令三驅圍合吏奔騎令曰鳥獸¶
之肉不登於爼者不射皮革齒牙骨角毛羽不登於器¶
者不射甄合大司馬鳴鼓促圍衆軍鼓譟鳴角至期䖏¶
<pb:KR2m0001_WYG_081-14a>¶
而止大司馬屯北旌門二甄帥屯左右旌門天子乗馬¶
從南旌門入親射禽謁者以獲車收禽載還陳於獲旗¶
之北王公以下以次射禽皆送於下事畢大司馬鳴鼓¶
觧圍復屯殿中郎率其屬收禽以實獲車天子還行宫¶
命有司毎㑹擇取三十一曰乾豆二曰賔客三曰充君¶
之庖其餘即於圍下量犒将士禮畢改服鈒者韜刄而¶
還夏苗秋獮禮皆同○後周仲春教振旅大司馬建大¶
麾於萊田之所鄉稍之官以旗物鼓鐸鉦鐃各帥其人¶
<pb:KR2m0001_WYG_081-14b>¶
而致誅其後至者建麾於後表之軍中以集衆庶質明¶
偃麾誅其不及者乃陳徒騎如戰之陣大司馬北靣誓¶
之軍中皆聽鼓角以為進止之節田之日於萊之北建¶
旗為和門諸将帥徒騎序入其門有司居門以平其人¶
既入而分其地險野則徒前而騎後易野則騎前而徒¶
後既陣皆坐乃設驅逆騎有司表禡於前以太牢祭黄¶
帝軒轅氏於狩地為墠建二旗列五兵於座側行三獻¶
禮遂蒐田致禽以祭社仲夏教茇舍遂苖田仲秋練兵¶
<pb:KR2m0001_WYG_081-15a>¶
獮田仲冬大閲遂狩其致禽享礿教習之儀並如古周¶
法○隋大業三年煬帝在榆林突厥唘人及西域東胡¶
君長並來朝貢帝欲示以甲兵之盛乃命有司陳冬狩¶
之禮詔虞部量拔延山南北周二百里並立表記前狩¶
二日兵部建旗於表所五里一旗分為四十軍軍萬人¶
騎五千匹前一日諸将各帥其軍集於旗下鳴鼓後至¶
者斬詔四十道並揚旗節分中廻令即留軍所監獵布¶
圍圍南靣方行而前帝服紫袴褶黒介幘乗闟豬車(車/飾)¶
<pb:KR2m0001_WYG_081-15b>¶
(如木輅重輞□輪𦙍龍繞/轂漢東京鹵薄所謂獵車)駕六黒騮太常陳鼓笳鐃簫¶
角於帝左右各一百二十官戎服騎從鼓行入圍諸将¶
並鼓行赴圍乃設驅逆騎千有二百闟豬軔有司歛大¶
緌王公以下皆整弓陳於駕前有司又歛小緌乃驅獸¶
出過於帝前待詔再驅過至備身将軍奉進弓矢三驅¶
過帝乃從禽鼓吹皆振左而射之每驅必三獸以上帝¶
發抗大緌次王公發抗小緌次諸侯發射則無鼓驅逆¶
之騎乃止然後四夷百姓皆獵凡射獸自左膘而射逹¶
<pb:KR2m0001_WYG_081-16a>¶
於右腢(五口/反)為上等達右耳本為次等自左髀達於右¶
䯚為下等羣獸相從不得盡殺巳傷獸不得重射又逆¶
向人者不射其靣出表者不逐之田将止虞部建旗於¶
圍内從駕之鼓及諸軍之鼓俱振卒徒皆譟諸獲禽者¶
獻於旗所致其左耳大獸公之以供宗廟使歸腊於京¶
師小獸私之○大唐髙祖武徳五年十二月幸涇陽之¶
華池校獵謂羣臣曰今日畋樂乎諫議大夫蘇代長進¶
曰陛下遊獵薄廢萬機不過十旬未為大樂髙祖色變¶
<pb:KR2m0001_WYG_081-16b>¶
既而笑曰狂發耶代長曰為臣私計即狂為陛下國計¶
即忠貞觀十六年十二月狩於驪山時隂寒晦冥圍兵¶
斷絶上乗髙遥見之欲捨其罰恐虧軍令乃廽轡入谷¶
以避之永徽元年冬出獵在路遇雨因問諫議大夫谷¶
那律曰油衣若為不得漏對曰能以瓦為之必不漏矣¶
上大悦因此不復出獵先天元年十一月獵於驪山之¶
下(侍中魏知古上詩諫曰甞聞夏太康五子訓禽荒我/后來冬狩三驅盛禮張順時鷹隼撃講事武功揚奔)¶
(走未及去翾飛豈暇翔飛熊從渭水瑞翟想陳倉此欲/誠難縦兹遊不可常子雲陳羽獵僖伯諫漁棠得失鍳)¶
<pb:KR2m0001_WYG_081-17a>¶
(齊楚仁恩念禹湯雍熙諒在宥亭毒匪多傷辛甲今為/決虞箴遂孔彰手制曰所進十韻三復研精良増歎美)¶
(予時因暇景為苖而畋開一靣之羅展三驅之禮無情/校獵但慕前禽卿有箴規輔予不逮今賜物五千叚用)¶
(以勸/奬)開元三年十月大蒐於岐州鳯泉湯屬夜雪天寒¶
其圍兵並放散各賜布一端綿一屯其蒐狩之制具開¶
元禮¶
　　出師儀制(揚兵講武附○周後漢/晉  東晉  宋    魏)　(後漢/北齊)　(魏/隋)¶
　　　(大唐/)¶
周制大司馬制軍詰禁以糾邦國若大師則掌其戒令¶
<pb:KR2m0001_WYG_081-17b>¶
涖太卜帥執事涖釁主及軍器(大師王出征伐也涖臨/也主謂遷廟之主及社)¶
(主在軍者也軍器鼓鐸之屬凡師既受甲迎主於廟及/社主祝奉以從殺牲以血塗主及軍器皆神明之司馬)¶
(法曰上卜下/謀是謂参之)及致建太常比軍衆誅後至者(致謂鄉師/致民於司)¶
(馬也比/較次之)司兵掌五兵五盾(五兵者戈殳㦸酋矛夷/矛五盾者干櫓之屬也)及授¶
兵從司馬之法以頒之(師旅卒兩人/數所用多少)司戈盾掌戈盾之¶
物而頒之(分與受/用之)授貳車戈盾建乗車之戈盾授旅賁¶
及虎士之戈盾車行兵車不式(尚威武/不崇敬)武車綏旌(武車/亦革)¶
(路也取其建武即云兵車取其威猛即/云武車旌謂車上旗旛也綏謂垂舒)凡軍旅㑹同合¶
<pb:KR2m0001_WYG_081-18a>¶
其車之卒伍而比其乗屬其右(合比屬謂次第相安/習也車亦有卒伍)戎¶
僕掌馭戎車掌倅車之政正其服犯軷如玉輅之儀虎¶
賁氏掌先後王而趨以卒伍(王出将虎賁士居前/後雖羣行亦有局分)旅賁¶
氏掌執戈盾夹王車而趨左八人右八人車止則持輪¶
太僕則自左馭而前驅及賛王鼓(王通鼓佐/撃其餘靣)前有水則¶
載青旌前有塵埃則載鳴鳶前有車騎則載飛鴻前有¶
士師則載虎皮前有摯獸則載𧴀貅(載謂舉旌首以警/衆也禮君行師從)¶
(卿行旅從前驅舉此則士衆知有所舉各以其類象之/青青雀水鳥也鳶鳴則天将風風生埃起鴻取飛有行)¶
<pb:KR2m0001_WYG_081-18b>¶
(列也士師謂兵衆也虎取其有威/勇𧴀貅亦摯獸書曰如虎如𧴀)行前朱鳥而後𤣥武¶
左青龍而右白虎招揺在上急繕其怒(以此四獸為軍/陣象天也急猶)¶
(堅也繕讀曰勁又畫招揺星於旌旗上以起居堅勁/軍之威怒象天地也招摇星在北斗杓端主指者)進¶
退有度(度謂伐/與歩數)挈壺氏掌挈壺以令軍井挈轡以令舍¶
挈畚以令糧(鄭衆云挈壺以令軍井謂為軍穿井井成/挈壺懸其上令軍中士衆皆望見知此下)¶
(有井壺所以盛飲故以壺表井挈轡以令舍亦懸於所/當舍止之䖏使軍望見知當舍止於此轡所以駕舍故)¶
(以轡表舍挈畚以令糧亦懸畚於其所當廩假之䖏令/軍望見知當廩假於此下也畚所以盛糧之器故以畚)¶
(表廩軍中人多車騎雜㑹讙囂號令不/能相聞故各以其物為表省煩便事也)凡軍事懸壺以¶
<pb:KR2m0001_WYG_081-19a>¶
序聚𣝔(鄭衆云懸壺以為漏以序聚𣝔以次更聚□𣝔/備守鄭𤣥謂撃𣝔兩木相敲行夜時也𣝔音託)¶
及戰司馬廵陣視事而賞罰(事謂戰/功也)若師有功則左執¶
律右秉鉞以先愷樂獻於社(功勝也律所以聽聲鉞所/以為将威也先猶導也兵)¶
(樂曰愷獻功於社也故城濮之戰/春秋左氏傳曰振旅愷以入於晉)若師不功則厭而奉¶
主車(鄭衆云厭謂厭冠喪服也軍敗則以䘮禮故秦伯/之敗於殽也春秋傳曰秦伯素服郊次向師而哭)¶
(鄭𤣥謂厭伏冠也奉猶/送也送主歸於廟與社)王弔勞士庶子則相(師散王親/弔士庶子)¶
(之死者勞其傷者庶子卿大/夫子之從軍者或謂之庶士)○漢興設南北軍之備外¶
命天下郡國選能引强蹶張材力武猛者以為輕車騎¶
<pb:KR2m0001_WYG_081-19b>¶
士材官樓船常以立秋後郊禮畢斬牲於東門以薦陵¶
廟肄孫吴兵法六十四陣每十月都課試金革騎士各¶
有員數如有㓂警平地用車騎山阻用材官水泉用樓¶
船孝文納晁錯之䇿以為軍之勝負定於内有事則可¶
以應於外頗祖周司馬法齊寄政之制(管子寓/軍令)徙人於¶
邉以起軍伍元帝用貢禹議始罷角抵戲○後漢初立¶
秋之日自郊禮畢始揚威武斬牲於郊東門以薦陵廟¶
兵儀乗輿御戎輅白馬朱鬛躬執弩射牲(牲用/鹿麛)太宰令¶
<pb:KR2m0001_WYG_081-20a>¶
謁者各一人載以獲車馳驛送陵廟還宫遣使者齎束¶
帛以賜武官肄兵習戰陣之儀斬牲之禮名曰貙劉兵¶
官皆肄孫吴兵法六十四陣既還公卿以下陳雒陽街¶
乗輿到公卿巳下拜天子下車公卿親識顔色然後還¶
宫靈帝中平五年以天下黄巾賊起大發四方兵講武¶
耀兵於平樂觀以小黄門蹇碩為上軍校尉武賁中郎¶
将袁紹為中軍校尉屯騎校尉鮑鴻為下軍校尉議郎¶
曹操為典軍校尉趙融為助軍左校尉馮芳為助軍右¶
<pb:KR2m0001_WYG_081-20b>¶
校尉諌議大夫夏年為左校尉淳于瓊為右校尉凡八¶
人皆統於碩起太壇上十二重五采華盖髙十丈壇東¶
北為小壇復建五采華盖髙九丈列歩騎軍士數萬人¶
結營為陣天子親出臨軍駐大華盖下大将軍何進駐¶
小華盖下禮畢帝躬擐甲介馬稱無上将軍行陣三匝¶
還獻帝建安二十一年有司奏古四時講武按漢西京¶
承制三時不講唯十月都試金革今兵戈未偃士衆素¶
習可無四時講武但以立秋擇吉日大朝車騎號曰閲¶
<pb:KR2m0001_WYG_081-21a>¶
兵上合禮名下承漢制是冬閲兵魏王曹操親執金鼓¶
以令進退延康元年曹丕嗣魏王其年秋閲兵於郊公¶
卿相儀王御華盖親執金鼓之節○魏明帝太和元年¶
十月閲兵於東郊○晉武帝太始四年九月咸寜元年¶
太康四年六年冬皆自臨宣武親大閲習衆軍然不自¶
令進退自恵帝以後其禮遂廢○東晉元帝詔左右衛¶
及諸營教習依大習儀成帝咸和中詔内外諸軍戲於¶
南郊之塲故其地因名閲塲自後蕃鎮桓庾諸方伯徃¶
<pb:KR2m0001_WYG_081-21b>¶
徃閲習然後朝廷無事焉○宋文帝依故事肄習衆軍¶
兼用漢魏之禮其後以時講武於講武堂○後魏明帝¶
永興元年九月十月之交親行貙劉之禮孝成帝和平¶
三年因嵗除大儺遂耀兵示武更為制令歩兵陳於南¶
騎士陳於北各撃鐘鼓以為節度其歩兵所衣青赤黒¶
黄别為部隊楯矟矛㦸相次周廻轉易以相赴就有飛¶
龍騰蛇之變為函箱魚鱗四門之陣凡十餘法跪起前¶
却莫不應節陣畢南北二軍皆鳴鼓角衆盡大譟各令¶
<pb:KR2m0001_WYG_081-22a>¶
騎将六千人去來挑戰歩兵更進退以相拒撃南敗北¶
㨗以為威觀自後以為常○北齊常以季秋皇帝講武¶
於都外有司先芟萊野為塲為二軍進止之節輿駕停¶
觀遂命将教衆為戰塲之法凡為陣少者在前長者在¶
後其還則長者在前少者在後長者持弓矢短者持旌¶
旗勇者持鉦鼓刀楯為前行㦸槊者次之弓箭為後行¶
将帥先教士目使習見旌旗指麾之蹤發起之意旗卧¶
則跪次教士耳使習聽金鼓動止之節聲鼓則進鳴金¶
<pb:KR2m0001_WYG_081-22b>¶
則止次教士心使知刑罰之苦賞賜之利次教士手使¶
習持五兵之便戰鬭之備次教士足使習跪起及行嶮¶
泥之塗前五日皆請兵嚴於塲所依方色建旗為和門¶
都墠之中及四角皆建立五綵牙旗應講武者各集於¶
其軍戒鼓一通軍士皆嚴備二通将士擐甲三通歩軍¶
各為直陣以相俟大将各䖏軍中立旗鼓下有司陳小¶
駕鹵簿皇帝武弁乗革輅大司馬介胄乗馬奉引入行¶
殿百司陪列位定二軍迭為客主先舉為客後舉為主¶
<pb:KR2m0001_WYG_081-23a>¶
從五行相勝法為陣以應之○隋大業七年征遼東衆¶
軍将發御臨朔宫親授節度每軍大将亞将各一人騎¶
兵四十隊隊百人(百人置一纛十隊為一團團有偏将/一人第一團皆青絲連光甲鐵具装)¶
(青纓拂建狻猊旗第二團綘絲連珠犀甲獸文具装赤/纓拂建貔貅旗第三團白絲連明光甲鐵具装素纓拂)¶
(建辟邪旗第四團烏絲連𤣥犀甲獸文具装建六駮旗/前部鼓吹一部大鼓小鼓及鼙長鳴中鳴等各十八具)¶
(棡鼓金鉦各二具後部鐃吹一部鐃二靣歌簫及笳/各四具節鼓一靣篳篥横笛各四具大角十八具)又¶
歩卒八十隊分為四團團有偏将一人(第一團毎隊給/青隼盪幡一第)¶
(二團毎隊給黄隼盪幡一第三團每隊給蒼隼盪幡一/第四團毎隊給烏隼盪幡一長槊楯弩及甲毦等各稱)¶
<pb:KR2m0001_WYG_081-23b>¶
(兵/數)受降使者一人(給二馬軺車一乗白獸幡及節毎/一騎吏三人車輻白從十二人)承¶
詔慰撫不受大将制戰陣則為監軍軍將發候大角一¶
通歩卒第一團出營東門東向陣第二團出營南門南¶
向陣第三團出營西門西向陣第四團出營北門北向¶
陣陣四靣團營然後諸團嚴駕立大角三通則鐃鼓俱¶
振第一團引行隊間相去各十五歩次第二團次前部¶
鼓吹次弓矢一隊合二百騎建蹲獸旗瓟槊二張大将¶
在其次鞬馬二十匹次大角次後部鐃吹次第三團次¶
<pb:KR2m0001_WYG_081-24a>¶
第四團次受降使者次及輜重戎車散兵等亦有四團¶
第一輜重出收東靣陣分為兩道夹以行第二輜重出¶
收南靣陣夹以行第三輜重出收西靣陣夹以行第四¶
輜重出收北靣陣夹以行亞将領五百騎建騰豹旗殿¶
軍後至營則第一團騎陣於東靣第二團騎陣於南靣¶
鼓吹翊大将軍居中駐馬南向第三團騎陣於西靣第¶
四團騎陣於北靣合為方陣四靣外向歩卒翊輜重入¶
於陣内以次安營定四靣陣者引入營亞将率驍騎遊¶
<pb:KR2m0001_WYG_081-24b>¶
奕督察其安營之制以車外布間設馬槍次施兵幕内¶
安雜畜事畢大将亞将等各就牙帳馬歩陣與軍中散¶
兵交為兩番五日而代於是每日遣一軍發相去四十¶
里連營漸進二十四日續發而盡首尾相繼鼓角相聞¶
旌旗亘九百六十里天子六軍次發兩部前後先置又¶
亘八十里通諸道合三十軍亘千四十里諸軍各以帛¶
為帯長尺五寸濶二寸題其軍號為記御營内者合十¶
衛三臺五省九寺並分𨽻内外前後左右六軍亦各題¶
<pb:KR2m0001_WYG_081-25a>¶
其號不得自言臺省王公以下至於兵馬私𨽻悉以綴¶
於衣領名軍記帯諸軍並給幡數百有餘事使人交相¶
去來執以行執幡而離本軍者他軍騐記帯知非本部¶
兵則所在斬之○大唐顯慶二年十一月二十一日講¶
武於滍水之南行三驅之禮上設次於尚書臺以觀之¶
(時許州長史封道𢎞奏言後漢南郡太守馬融/講尚書於此因為名今請改為講武臺從之)五年三¶
月八日又講武於并州城北上御飛閣羣臣臨觀之左¶
衛大将軍張延師為左軍左右驍武等六衛左羽林騎¶
<pb:KR2m0001_WYG_081-25b>¶
士屬焉左武候大将軍梁建方為右軍左右威領武候¶
等六衛右羽林騎士屬焉一鼓而誓衆再鼓而整列三¶
鼓而交前左為曲直圓鋭之陣右為方鋭直圓之陣三¶
挑而五變歩退而騎進五合而各復位許敬宗奏曰延¶
師整而堅建方敢而鋭皆良将也上曰講閲者安不忘¶
危之道也梁朝衣冠甚盛人物亦多侯景以數千人渡¶
江一朝瓦解武不可黷人不可棄此之謂也武太后聖¶
歴二年欲以季冬講武有司延入孟春時王方慶上疏¶
<pb:KR2m0001_WYG_081-26a>¶
曰謹按禮記月令孟冬之月天子命将帥講武習射御¶
角力此乃三時務農一時講武盖王者常事安不忘危¶
之道也孟春之月不可稱兵兵者干戈甲胄之總名兵¶
金也金性尅木春盛徳在木金氣以害盛徳逆生氣孟¶
春行冬令則水潦為敗雪霜大摯首種不入按蔡邕月¶
令章句太隂休少陽尚微而行冬令以導水氣故水潦¶
至而敗生物也雪霜大摯折傷者也太隂干時雨雪而¶
霜故傷首種(種謂宿麥也麥以秋種故謂之首種入收/也為沍寒所傷故至春不長今月令首種)¶
<pb:KR2m0001_WYG_081-26b>¶
(稷非/麥)今孟春講武是行冬令以隂故犯陽氣害發生之¶
徳臣恐水潦敗物雪霜損稼宿麥不登無所收入也請¶
至明年孟冬教習以順天道從之先天二年十月十二¶
日講武於驪山之下征兵二十萬戈鋋金甲照耀天地¶
列大陣於長川坐作進退以金鼓之聲節之元宗親擐¶
戎服持大鎗立於陣前兵部尚書郭元振以虧失軍容¶
坐於纛下將斬之宰臣劉幽求張説跪於馬前諌曰元¶
振翊戴上皇有大功於國雖違軍令不可加刑伏願寛¶
<pb:KR2m0001_WYG_081-27a>¶
宥乃捨之配流新州給事中知禮儀唐紹以草軍儀有¶
失斬之(上既怒唐紹衆情猶兾寛之㑹右金吾将軍李/邈&KR0205;請斬之時人皆痛惜紹而深咎邈尋有制)¶
(罷邈官遂/擯廢終身)薛納為左軍節度衆以元帥及禮官得罪諸¶
節部頗亦失序唯納及解琬軍不動上令輕騎召納等¶
至軍門不得入禮畢特加慰勞¶
　　命将出征(漢/)　(魏/)　(北齊/)　(後周/)　(隋/)　(大唐/)¶
漢髙帝初為漢王都漢中将還定三秦擇良日齋戒設¶
壇塲具禮拜韓信為大将軍部署諸将東出陳倉收秦¶
<pb:KR2m0001_WYG_081-27b>¶
地○魏故事遣将出征符節郎授節鉞跪而推轂○北¶
齊命将出征則太卜詣廟灼龜授鼓旗於廟皇帝陳法¶
駕服衮冕至廟拜於太祖徧告訖降就中階引上将操¶
鉞授柯曰從上至天将軍制之又操斧授柯曰從下至¶
泉将軍制之将軍既受斧鉞對曰國不可從外理軍不¶
可從中制臣既受命有鼓旗斧鉞之威願假一言之命¶
於臣帝曰茍利社稷将軍裁之将軍就車載斧鉞而出¶
皇帝推轂度閫曰從此以外将軍制之○後周制大将¶
<pb:KR2m0001_WYG_081-28a>¶
出征遣太祝以牛一祭所過名山大川明帝武成元年¶
吐谷渾冦邉帝戎服乗馬遣大司馬賀蘭祥討之告於¶
太祖之廟司憲奉鉞進授大将拜受以授從者禮畢出¶
甲兵○隋制皇太子親戎及将軍出師則以猳肫一釁¶
鼓皆告祖廟授斧鉞訖不得反宿於家開皇八年晉王¶
廣将伐陳内史令李徳林攝太尉告於太廟禮畢命有¶
司宜於社二十年太尉晉王廣又北伐突厥次河上禡¶
祭軒轅黄帝以太牢制幣陳甲兵行三獻之禮○大唐¶
<pb:KR2m0001_WYG_081-28b>¶
之制如開元禮¶
　　宣露布(後魏/)　(隋/)　(大唐/)¶
後魏每攻戰尅㨗欲天下聞知乃書帛建於漆竿上名¶
為露布自此始也其後相因施行○隋文帝開皇中詔¶
太常卿牛𢎞撰宣露布禮及九年平陳元帥晉王以驛¶
上露布兵部奏請依新禮集百官四方客使等並赴廣¶
陽門外服朝衣各依其列内史令稱有詔在位者皆拜¶
宣訖蹈舞者三又拜而罷○大唐每平蕩冦賊宣露布¶
<pb:KR2m0001_WYG_081-29a>¶
其日守宫量設羣官次露布至兵部侍郎奉以奏聞仍¶
集文武羣官客使於東朝堂中書令宣布具如開元禮¶
(武徳元年十一月秦王平薛仁杲凱旋獻於太廟二年/五月秦王破宋金剛復并州故地凱旋獻㨗於太廟四)¶
(年七月秦王平東都被黄金甲陳鐵馬一萬甲士三萬/以王世充竇建徳及隋文物輦輅獻㨗於太廟貞觀四)¶
(年三月李靖俘頡利可汗獻㨗於太廟永/徽元年九月髙侃執車鼻可汗獻於太廟)¶
　¶
　¶
　¶
<pb:KR2m0001_WYG_081-29b>¶
　¶
　¶
　¶
　¶
　¶
　¶
　¶
　通典卷七十六¶
