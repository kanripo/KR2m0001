# -*- mode: mandoku-view; -*-
#+TITLE: 通典
#+DATE: 2015-08-24 22:48:52.364518
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷七十七
<pb:KR2m0001_WYG_082-1a>¶
欽定四庫全書¶
　通典卷七十七¶
　　唐　京　兆　杜　佑　君　卿　纂¶
　禮三十七　軍二¶
　　天子諸侯大射鄉射(周唐漢/大)　(晉/)　(宋/)　(北齊/)¶
自黄帝有天下建萬國爰至夏商及扵周氏雖更相吞¶
滅而不改舊規周初諸侯尚千八百國所以崇三射之¶
制立五善之目扵兹選士由此封侯本在戡敵實寓大¶
<pb:KR2m0001_WYG_082-1b>¶
政周衰禮多亡失重以秦滅典墳天子之禮無聞諸侯¶
二篇而已誠與今異此畧存古制焉周制天子之大射¶
天官司裘供虎侯熊侯豹侯設其鵠(虎侯王之自射熊/侯諸侯所射豹侯)¶
(卿大夫以下所射崔靈恩云若有二王助祭則/天子與共射之若時無則與諸侯共為耦也)夏官射¶
人以射法理射儀王以六耦射三侯三獲三容樂以騶¶
虞九節五正諸侯以四耦射二侯二獲二容樂以貍首¶
七節三正孤卿大夫以三耦射一侯一獲一容樂以采¶
蘋五節二正士以三耦射豻侯一獲一容樂以采蘩五¶
<pb:KR2m0001_WYG_082-2a>¶
節二正(三侯者五正三正二正之侯也二侯者三正二/正之侯也一侯者二正而已此皆與賔射扵朝)¶
(之禮也考工梓人職曰張五采之侯則逺國屬逺國謂/諸侯来朝用五采之侯即五正之侯也正之言正也射)¶
(者内志正則能中焉畫五正之侯中朱次白次蒼次黄/次𤣥居外三正去元黄二正去白蒼而畫以朱緑其外)¶
(之廣皆居侯中三分之一中二尺今儒家云四尺曰正/二尺曰鵠鵠乃用皮其大如正此説失之矣豻胡犬也)¶
(士與士射以豻皮飾侯下大夫也大夫以上與賔射飾/侯以雲氣用采各如其正九節七節五節者奏樂以為)¶
(射節之差言節者容侯道之數也樂記曰明乎/其節之志不失其事則功成而徳行立豻音岸)若王大¶
射則以貍歩張三侯(鄭司農云貍歩謂一舉足為一歩/扵今為半歩鄭𤣥謂貍善搏者也)¶
(行則止而擬度焉其發必獲是以量侯道法之也侯道/者各以弓為度九節者九十弓七節者七十弓五節者)¶
<pb:KR2m0001_WYG_082-2b>¶
(五十弓弓之下制長六尺大射禮曰大侯九十參七十/豻五十是也三侯者司裘所供虎侯熊侯豹侯也列國)¶
(之君大射亦張三侯數與天子同大侯熊侯也參/讀曰糝糝雜也雜者豹鵠而麋飾下天子大夫)冬官¶
梓人為侯廣與崇方三分其廣而鵠居一焉(崇髙也方/猶等也髙)¶
(廣等者謂侯中也大射以皮飾侯天子射禮以九為節/侯道虎侯九十弓熊侯七十弓豹麋侯五十弓侯中之)¶
(大小取數扵侯道鄉射記曰弓二寸以為侯中則天子/九十弓侯中廣丈八尺七十弓者侯中廣丈四尺五十)¶
(弓者侯中廣丈也尊卑異等此數明矣以侯中丈八尺/者鵠方六尺侯中丈四尺者鵠方四尺六寸大半寸侯)¶
(中一丈者鵠方三尺三寸少半寸也天子賔射扵五采/之侯侯方外如鵠内二尺五采者朱白蒼黄黒其侯之)¶
(飾又以五采畫雲氣焉五采之侯即謂五正之侯也其/廣皆居侯中三分之一中二尺然則五正之侯中方六)¶
<pb:KR2m0001_WYG_082-3a>¶
(尺朱方二尺者則餘四色所畫各五寸也又畫/其正外以雲氣為飾廣狹亦如大射皮飾之法)上兩个¶
與其身三下兩个半之(个讀如齊人搚公幹之幹上个/下个皆舌也身躬也鄉射禮記)¶
(曰倍中以為躬倍躬以為左右舌下舌半上舌然則九/節之侯身三丈六尺上个七丈二尺下个五丈四尺其)¶
(制身夹中个夹身在上下各一幅此侯凡用布三十六/丈言上个與其身三者明身居一分上个倍之耳亦為)¶
(下个半上个出也个或謂之舌者取其出而左右也/侯制上廣下狭蓋取象扵人也張臂八尺張足六尺)上¶
綱與下綱出舌尋縜寸焉(綱所以繫侯扵植者也上下/皆出舌一尋者亦人張手足)¶
(之節也鄭衆云綱連侯繩也縜/籠綱者舌維持侯者縜音云)凡侯天子熊侯白質諸¶
侯麋侯赤質大夫布侯畫以虎豹士布侯畫以鹿豕(此/所)¶
<pb:KR2m0001_WYG_082-3b>¶
(謂獸侯也燕射則張之白質赤質皆謂采其地不采者/白布也熊麋虎豹鹿豕皆正面畫其象扵鵠之處耳君)¶
(畫一臣畫二陽奇隂耦之數也燕射熊侯虎豹不忘上/下相犯射麋鹿豕志在君臣相養畫其毛物天子射熊)¶
(熊者巧猛之獸侯人之象天子徳勝服巧猛之人諸侯/射麋麋者迷也象臣有迷惑其君當誅之卿大夫射虎)¶
(豹者當為君禦四方之難示服猛害也/射鹿豕者食人禾稼士賤為除害而已)夏官司弓矢掌¶
六弓四弩八矢之法仲春獻弓弩仲秋獻矢箙(弓弩成/於和矢)¶
(箙成扵堅箙盛矢/器以獸皮為之)及其頒之王弓弧弓以授射甲革椹¶
質者夹弓庾弓以授射豻侯鳥獸者唐弓大弓以授學¶
射者使者勞者(王弧夹庾唐大六者弓異體之名往體/寡来體多曰王&KR1249;徃體多来體寡曰夹)¶
<pb:KR2m0001_WYG_082-4a>¶
(庾徃體来體若一曰唐大甲革革甲也春秋傳曰蹲甲/而射之質正也樹椹以為射正也射甲與椹試弓習武)¶
(也豻侯五十歩及射鳥獸皆近射也近射用弱弓則射/大侯者用王弧射三侯者用唐大矣學射者弓用中後)¶
(習强弱則易也使者勞者弓亦用中逺近可也勞/者勤勞王事若晉文侯文公受王弓矢之賜者)其矢¶
箙皆從其弓(從弓數也每/弓一箙百矢)凡弩夾庾利攻守唐大利車¶
戰野戰(攻城壘者與其自守者相廹近弱弩發疾車戰/野戰進退非强則不及弩無王弧王弧恒服弦)¶
(徃體少者/使矢不疾)凡矢枉矢絜矢利火射用諸守城車戰殺矢¶
鍭矢用諸近射田獵矰矢茀矢用諸弋射恒矢庳矢用¶
諸散射(此八矢者弓弩各有四焉枉矢殺矢矰矢恒矢/弓所用也絜矢鍭矢茀矢庳矢弩所用也枉矢)¶
<pb:KR2m0001_WYG_082-4b>¶
(者取名變星飛行有光今之飛矛是也或謂之兵矢絜/矢象焉二者皆可結火以射敵守城車戰前㣲重後微)¶
(輕行疾也殺矢言中矢則死鍭矢象焉鍭之言候也二/者皆可以伺候射敵之近者及禽獸前尤重中深而不)¶
(可逺也結繳扵矢謂之矰矰髙也茀矢象焉茀之言刜/也二者皆可以弋飛鳥刜羅之也前㣲重後微輕行不)¶
(低也詩云弋鳬與鴈恒矢安居之矢也庳矢象焉二者/皆可以散射也謂禮射及習射也前後訂其行平也凡)¶
(矢之制枉矢之屬五分二在前三在後殺矢之屬三分/一在前二在後矰矢之屬七分三在前四在後恒矢之)¶
(屬軒輖中訂/音亭輖音輊)天子之弓合九而成規諸侯合七而成規¶
大夫合五而成規士合三而成規勾者謂之弊弓(體徃/来之)¶
(衰也徃體寡来體多則合多而圓徃體多来體/寡則合少而圓弊猶惡也勾者惡則直者善矣)諸侯大¶
<pb:KR2m0001_WYG_082-5a>¶
射之儀君有命戒射(諸侯將有祭祀之事與羣臣射以/觀其體射中得與祭不中者不與)¶
(祭/)前射三日司馬命量人量侯道與所設乏以貍歩大¶
侯凡九十糝侯七十豻侯五十(量人司馬之屬掌量塗/數者量侯道謂去堂逺)¶
(近也貍之伺物毎舉足止視逺近/發必中也是以量侯道取象也)巾車張三侯大侯之¶
崇見鵠扵糝糝見鵠扵豻豻不及地武不繫左下綱設¶
乏西十北十凡乏用革(巾車於天子宗伯之屬掌裝衣/車者亦使張侯崇髙也髙必見)¶
(鵠鵠所/射之主)鄉射地官鄉大夫各掌其鄉之政正月之吉受¶
教法扵司徒退而以鄉射之禮五物詢衆庶一曰和二¶
<pb:KR2m0001_WYG_082-5b>¶
曰容三曰主皮四曰和容五曰興舞(以用也行鄉射之/禮而以五物詢於)¶
(衆民也和載六徳容包六行也庶民無射禮因田獵而/分禽則有主皮主皮者張皮射之無侯也主皮和容興)¶
(舞則六藝之射與禮樂與興舞謂發矢手如舞當射之/時民必觀焉因詢之孔子射於矍相之圃蓋觀者如堵)¶
(墻射至於司馬使子路執弓矢出誓射又使/公罔之裘序㸃揚觶而語詢衆庶之儀若是)君國中射¶
則皮樹中以翿旌獲白羽與朱羽糅(國中城中謂燕射/也皮樹獸名中翿)¶
(旌獲尚/文徳)扵郊則閭中以旌獲(於郊謂大射於大學王制/曰小學在公宫南之左大)¶
(學在郊閭獸名大於驢一角/或曰如驢蹄岐析羽為旌)扵境則虎中以龍&KR0950;(於境/謂與)¶
(隣國君射畫龍於&KR0950;/尚文章也通帛為&KR0950;)大夫兕中各以其物獲(兕獸名似/牛一角)¶
<pb:KR2m0001_WYG_082-6a>¶
士鹿中翿旌以獲(謂小國之州長也用/翿為旌以獲無物)唯君子有射扵¶
國中其餘否(臣不習武/於君側)箭籌八十(箭篠也籌算也八十/者畧以十耦為正也)¶
(貴全數也其/時衆寡從賔)長尺有握握素(握手所持處也素刋/之也刋本一云庸)楚朴¶
長如笴刋本尺(刋其所持處/也笴古我反)楅長如笴博三寸厚寸有¶
半龍首其中蛇交韋當(博廣也两端為龍首中央為蛇/身相交蛇龍君子之類也交者)¶
(象君子取矢於楅也直心/背之衣曰當以丹韋為之)○漢石渠議曰鄉請射告主¶
人樂不告者何也戴聖曰請射告主人者賔主俱當射¶
也夫樂主所以樂賔也故不告扵主人也宣帝甘露三¶
<pb:KR2m0001_WYG_082-6b>¶
年三月黄門侍郎臨(失其/姓)奏經曰鄉射合樂大射不樂¶
何也戴聖曰鄉射至而合樂者質也大射人君之禮儀¶
多故不合樂也聞人通漢曰鄉射合樂者人禮也所以¶
合和百姓也大射不合樂者諸侯之禮也韋𤣥成曰鄉¶
射禮所以合樂者鄉人本無樂故合樂嵗時所以合和¶
百姓以同其意也至諸侯當有樂𫝊曰諸侯不釋懸明¶
用無時也君臣朝廷固當有之矣不必湏合樂而後合¶
故不云合樂也公卿以𤣥成議是○晉咸康五年春征¶
<pb:KR2m0001_WYG_082-7a>¶
西庾亮行鄉射之禮依古周制親執其事洋洋然有洙¶
泗之風○宋武帝為宋公在彭城九月九日出項羽戲¶
馬臺射其後相承以為舊凖(或説云秋金之節講武/習射象漢立秋之禮)○¶
北齊三月三日皇帝常服乗輿詣射所升堂即座皇太¶
子及羣官坐定登歌進酒行爵皇帝入便殿更衣以出¶
驊騮令進御馬有司進弓矢帝射訖還御坐射懸侯又¶
畢羣官皆射五埓一品三十二發(一發調馬十發射下/十五發射上三發射)¶
(麞三發/射獸頭)二品三品二十五發(一發調馬五發射下十發/射上三發射麞三發射帖)¶
<pb:KR2m0001_WYG_082-7b>¶
(三發射/獸頭)四品二十發(一發調馬六發射下八發射上二/發射麞二發射帖一發射獸頭)¶
五品十五發(一發調馬四發射下五發射上二/發射麞二發射帖一發射獸頭)侍官御¶
仗以上十發(一發調馬四發/射下五發射上)又季秋大射皇帝侍大駕¶
常服御七寳輦射七埓正三品以上第一埓一品五十¶
發(一發調馬十五發射下二十五發射/上三發射麞三發射帖三發射獸頭)二品四十發(一/發)¶
(調馬十二發射下二十發射上/二發射麞餘與三品以下同)從三品四品第二埓三¶
品三十八發(一發調馬十二發射下十九發射上/一發射麞二發射帖三發射獸頭)五品¶
第三埓三十二發(一發調馬九發射下十七發射上/一發射麞二發射帖二發射獸頭)六¶
<pb:KR2m0001_WYG_082-8a>¶
品第四埓二十七發(一發調馬八發射下十六發/射上一發射麞一發射帖)七品¶
第五埓二十一發(一發調馬六發射下十二/發射上餘與六品同也)八品第六¶
埓十六發(一發調馬四發射下/九發射上餘同七品)九品第七埓十發(一發/調馬)¶
(三發射下四發射/上餘與八品同)大將(大尉公/為之)射司馬各一人録事二¶
人七埓各置埓將射正參軍各一人埓士四人威儀一¶
人乗白馬以導的别參軍一人懸侯下府參軍一人又¶
各置令史埓士等員以司其事○大唐之制皇帝射扵¶
射宮則張熊侯射觀扵射宮則張麋侯皆去殿九十歩¶
<pb:KR2m0001_WYG_082-8b>¶
太樂令設宮懸之樂鼓吹令設十二案扵殿之庭若遊¶
宴射則不陳樂懸(貞觀元年太宗謂蕭瑀曰朕少好弓/矢自謂能盡其妙近得良弓十數以)¶
(示弓工乃曰皆非良材也朕問其故曰木心不正則脉/理皆邪弓雖剛勁而遣箭不直非良弓也朕始悟焉朕)¶
(以&KR1249;矢定天下四方用弓多矣而有天下之日淺得為/理之意故未及乎弓弓猶失之何况於理自是遂延耆)¶
(老問以/政術)三月三日九月九日賜百僚射(自貞觀至麟徳/七年行三月之)¶
(射行九月之射其禮遂至景雲二年諫議大夫/源乾曜上表請行射禮直至先天元年二年)開元八¶
年九月九日賜百官射給事中許景先駁奏曰近三九¶
之辰頻賜宴射巳著格令猶降綸音但古制雖在禮章¶
<pb:KR2m0001_WYG_082-9a>¶
多闕官員累倍帑藏未充水旱相仍繼之師旅既不以¶
觀徳又未足威邊耗國損人且為不急夫古天子以射¶
選諸侯以射飾禮樂以射觀容志故有騶虞貍首之奏¶
采蘋采蘩之樂天子則以備官為節諸侯以時㑹為節¶
卿大夫以循法為節士以不失職為節皆審志固行徳¶
美事成隂陽克和暴亂不作故諸侯貢士亦試扵射宮¶
容體有虧則黜其地是以諸侯君臣皆盡志扵射射之¶
禮也其大矣哉今則不然衆官既多鳴鏑亂下以苟獲¶
<pb:KR2m0001_WYG_082-9b>¶
為利以偶中為能素無五善之容頗失三侯之禮凡今¶
一箭偶中是費一丁庸調用之既無惻隠獲之固無慙¶
色疏奏罷之至二十一年八月勅下大射展禮先王剏¶
儀雖沿革或殊而遵習無曠徃有陳奏遂從廢寢永鑒¶
大典無忘舊章將射侯以觀徳豈愛羊而去禮緬惟古¶
訓罔不率由自我而闕何以示後其三九射禮即宜依¶
舊遵行以今年九月九日賜扵安福樓下(自此以後/其禮又息)其¶
射侯儀具開元禮○説曰按易庖犧氏弦木為弧剡木¶
<pb:KR2m0001_WYG_082-10a>¶
為矢弧矢之利以威天下射義曰男子生以桑&KR1249;蓬矢¶
六射天地四方天地四方者男子之所有事也(男子生/設弧扵)¶
(門左三日負之人為/之射乃卜食子者)是故周制諸侯嵗獻貢士扵天子¶
天子試之射宮其容體比扵禮其節比扵樂而中多者¶
得與扵祭數與扵祭而君有慶益以地其容體不比扵¶
禮其節不比扵樂而中少者不得與扵祭數不與祭而¶
君有讓削以地是以諸侯君臣盡志於射以習禮樂天¶
子將祭必先習射扵澤(澤謂/澤宮)澤者所以擇也又曰射之¶
<pb:KR2m0001_WYG_082-10b>¶
為言者繹也繹者各繹巳志也故心平體正持弓矢審¶
固則射中矣射有三焉一曰大射(以其事大禮重/故謂之大射)天子¶
將有郊廟之事與其来朝諸侯及畿内諸侯王之子弟¶
卿大夫士及諸侯所貢之士行之三公將有宗廟之事¶
與其卿大夫士及公之子弟卿大夫所選鄉中之俊者¶
行之孤卿大夫將有巳宗廟之事亦率其家臣而行之¶
二曰賔射謂列國諸侯来朝扵王或諸侯自相朝聘或¶
孤卿以下禮賔而射謂之賔禮皆行之扵朝或行扵廟¶
<pb:KR2m0001_WYG_082-11a>¶
三曰燕射天子諸侯無事之日燕息縱適或燕勞来朝¶
聘使之賔或復自與巳臣共相勞息若天子諸侯之射¶
則先行燕禮以明君臣之義卿大夫則先行鄉飲之禮¶
以明長幼之序夫三射者貴其容體比扵禮其節合扵¶
樂故謂之禮射其樂天子以騶虞為節諸侯以貍首為¶
節卿大夫以采蘋為節士以采蘩為節騶虞者樂官備¶
也貍首者樂㑹時也采蘋者樂循法度也采蘩者樂不¶
失職也故明乎其節之志以不失其事則功成而徳行¶
<pb:KR2m0001_WYG_082-11b>¶
立無暴亂之禍而國家安故曰射者所以觀盛徳也(樂/官)¶
(備者騶虞詩云一發五豝喻賢衆多也樂㑹時者貍首/詩云小大莫䖏御扵君所樂循法度者采蘋詩云于以)¶
(采蘋南澗之濵循澗以采蘋喻循法度以成君事/也樂不失職者采蘩詩云被之僮僮夙夜在公)白虎¶
通云天子射百二十步諸侯九十步大夫七十步士五¶
十歩所以明尊者所服逺卑者所制近也按鄭𤣥説射¶
禮入嘉禮今按五帝三王之時天下萬國迭相征伐士¶
之志藝以射為首是以我國家開元中修五禮以射禮¶
入軍禮焉古者天子之大射曰射侯者射中則能服諸¶
<pb:KR2m0001_WYG_082-12a>¶
侯以下中之則為諸侯是以諸侯君臣盡志扵射以習¶
禮樂而以流亡者未之有也(流放也書曰流共/工於幽州者是也)孔子曰¶
君子無所爭必也射乎揖讓而升下而飲其爭也君子¶
斯之謂歟¶
　¶
　¶
　¶
　¶
<pb:KR2m0001_WYG_082-12b>¶
　¶
　¶
　¶
　¶
　¶
　¶
　¶
　通典卷七十七¶
