# -*- mode: mandoku-view; -*-
#+TITLE: 通典
#+DATE: 2015-08-24 22:48:51.236833
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷二十四
<pb:KR2m0001_WYG_029-1a>¶
欽定四庫全書卷¶
　通典卷二十四¶
　　唐　京　兆　杜　佑　君　卿　纂¶
　職官六¶
　　御史臺¶
御史之名周官有之蓋掌贊書而授法令非今任也(王/有)¶
(命則贊為之辭寫其理之/法令命來受者則授之)戰國時亦有御史秦趙澠池¶
之㑹各命書其事又淳于髠謂齊王曰御史在前則皆¶
<pb:KR2m0001_WYG_029-1b>¶
記事之職也至秦漢為糾察之任(秦以御史監郡漢初/叔孫通新定禮儀以)¶
(御史執法舉不如儀/者輙引而去是也)所居之署漢謂之御史府亦謂之¶
御史大夫寺(漢御史大夫寺在大司馬門内無塾其/門署用梓板不雘色題曰御史大夫寺)亦¶
謂之憲臺成帝時御史府吏舍百餘區井水皆竭又其¶
府中列栢樹常有野烏數千棲宿其上晨去暮來號曰¶
朝夕烏烏去不來者數月長老異之後果廢御史大夫¶
為大司空是其徴也後漢以來謂之御史臺亦謂之蘭¶
臺寺(顔師古曰官曹通名為寺後漢趙岐本名嘉以生/於御史臺因字臺卿又應劭官儀曰廷尉案責上)¶
<pb:KR2m0001_WYG_029-2a>¶
(御史臺又謝靈運晉書曰漢尚書為中臺御史為憲臺/謁者為外臺是為三臺後漢蔡邕以侍御史轉侍書御)¶
(史遷尚書三日/之間周遷三臺)梁及後魏北齊或謂之南臺(北齊王髙/澄用崔暹)¶
(為御史中尉宋㳺道為尚書左丞謂之曰卿/一人處南臺一人處北省當使天下肅然)後魏之制¶
有公事百官朝㑹名簿自尚書令僕以下悉送南臺(後/魏)¶
(臨洮王舉哀兼上尚書左僕射元順不肯送名又不送/簿中尉舉彈之順奏曰尚書百揆之本令僕納言之責)¶
(不宜下𨽻中尉送名御史詔許之後元子思為御史中/尉朔朝臺移尚書索應朝名帳尚書郎裴獻伯移注云)¶
(按蔡氏漢儀御史中尉逢臺郎於複道中尉下避執版/郎中車上舉手禮之以此而言明非敵體子思奏曰臣)¶
(按漢書御史中丞為獨坐又按魏書曰崔琰既為中丞/百僚震恐則中丞不揖省郎亦已乆矣憲臺不屬都坐)¶
<pb:KR2m0001_WYG_029-2b>¶
(亦非今日又按孝文帝職令朝㑹失時則御史彈之若/不送名到否何驗獻伯等亂常變紀請付法詔曰國異)¶
(政不可據以古事檢孝文/帝舊格以聞尋從子思奏)後周曰司憲屬秋官府隋及¶
大唐皆曰御史臺龍朔二年改為憲臺咸亨元年復舊¶
門北闢主隂殺也(按北齊楊楞伽鄴都故事云御史臺/在宫闕西南其門北開取冬殺之義)¶
(斯事久矣今東都臺門所以不北向者蓋欲變古之制/或建造者不習故事耳龍朔中改司經局為柱坊置司)¶
(直為東宫之憲府亦開北門以象御史臺其例明矣或/云隋初移長安城造御史臺時以兵部尚書李員通檢)¶
(校御史大夫欲於尚書省/近故開北門此説非也)故御史為風霜之任彈糾不¶
法百僚震恐官之雄峻莫之比焉舊制但聞風彈事提¶
<pb:KR2m0001_WYG_029-3a>¶
綱而已(舊例御史臺不受訴訟有通詞状者立於臺門/候御史御史竟往門外收採如可彈者略其姓)¶
(名皆云風聞訪知永徽中崔義元為大夫始定受/事御史人知一日劾状題告人姓名或訴訟之事)其鞫¶
案禁繫則委之大理貞觀末御史中丞李乾祐以囚自¶
大理來往滋其姦故又案事入法多為大理所反乃奏¶
於臺中置東西二獄以自繫劾開元中大夫崔隱甫復¶
奏罷之其後罕有聞風彈舉之事多受詞訟推覆理盡¶
然後彈之將有彈奏則先牒監門禁止勿許其入(按宋/書云)¶
(二臺劾奏符光禄加禁止不得/入殿省是其先例光祿主殿門)武太后時改御史臺為¶
<pb:KR2m0001_WYG_029-3b>¶
肅政臺凡置左右肅政二臺别置大夫中丞各一人侍¶
御史殿中監察各二十人(又置肅政臺使六人受俸於/本臺略與御史同尋罷之)¶
左以察朝廷右以澄郡縣時議以右多名流左多寒刻¶
其遷登南省者右殆倍焉以其不陵朝貴故也二臺迭¶
相糾正而左加敬憚龍朔以後去肅政之名但為左右¶
御史臺(初置兩臺毎年春秋發使春曰風俗秋曰廉察/令地官尚書韋方質為條例刪定為四十八條)¶
(以察州縣延載以後奉/勅乃廵不毎年出使也)睿宗即位詔二臺並察京師資¶
位既等競為彈糾百僚被察殆不堪命太極元年以尚¶
<pb:KR2m0001_WYG_029-4a>¶
書省悉𨽻左臺月餘右臺復請分綰尚書西行事左臺¶
大夫竇懷貞乃表請依貞觀故事遂廢右臺而本御史¶
臺官復舊廢臺之官並𨽻焉(其左臺本御史臺也又别/置右臺右臺地即今太僕)¶
(寺是也本隋長秋監地武太后改為司宫臺移於街北/遂以其地置右臺右臺既廢以其地為御史臺使院開)¶
(元八年移太/僕寺於此)大夫一人中丞二人侍御史四人殿中侍¶
御史六人監察御史十人主簿一人内供奉裏行者各¶
如正員之半(太宗朝始有裏行之名髙宗時方置内供/奉及裏行官皆非正官也開元初又置御)¶
(史裏使及侍御史裏使殿中裏使監察裏使等官並無/定員議與裏行同穆思泰元光謙吕太一翟章並為裏)¶
<pb:KR2m0001_WYG_029-4b>¶
(使尋省建中三年九月御史臺請置推/官二人常與本推御史同推覆奉勅依)其臺憲故事官¶
資輕重則杜易簡韓琬註記詳焉(杜易簡撰御史雜法/四卷韓琬撰御史臺)¶
(記十/二卷)¶
　　御史大夫¶
御史大夫秦官(侍御史之率/故稱大夫)漢因之位上卿銀印青綬¶
掌副丞相故事選郡守相髙第為御史大夫任職者為¶
丞相(漢舊儀拜御史大夫為丞相左右前後将軍賛五/官中郎將授印拜御史大夫二千石賛左右郎將)¶
(授/印)成帝綏和元年更名大司空(成帝欲修璧雍通三公/官故改御史大夫為大)¶
<pb:KR2m0001_WYG_029-5a>¶
(司/空)金印紫綬秩比丞相(御史大夫/月俸四萬)哀帝建平二年朱博¶
奏請罷大司空以御史大夫為百僚師帝從之遂復為¶
御史大夫皆宰相之任(事具宰/相篇)元壽二年復為大司空¶
(漢髙帝以御史大夫周昌為趙王相上持御史大夫印/弄之曰誰可以為御史大夫者視趙堯曰無以易堯遂)¶
(拜之始堯為昌符璽御史有人謂昌曰君之吏趙堯竒/才必代君為相昌曰堯刀筆小吏何至是乎後果然又)¶
(倪寛為御史大夫以稱意任職故久無所匡諫於上官/屬易之張湯為御史大夫每朝奏事日旰天子亡食丞)¶
(相充位而已又趙綰為御史大夫請無奏太皇太后事/即竇太后也好黄老言患其不用儒故奪其政又杜周)¶
(為御史大夫後周子延年又為御史大夫以居父官不/敢當舊位坐卧皆易其處又貢禹字少翁為御史大夫)¶
<pb:KR2m0001_WYG_029-5b>¶
(列於三公自禹在位/數言得失書數十上)凡為御史大夫而丞相次也其心¶
冀幸丞相物故(物無也故事也言/無所復能於事)或乃隂私相毁害欲¶
代之(見史記又曰鄭𢎞為大夫守之數年不/得匡衡居之未滿嵗而丞相死即代之)後漢初廢¶
御史大夫(更始至長安以隗囂為御史大夫建元元年/光武東廵泰山以張純視御史大夫從封禪)¶
(禮畢/罷)至建安十三年罷三公官始復置之以郗慮居焉¶
(華歆亦/為之)不領中丞置長史一人魏黄初二年又改御史¶
大夫為司空末年復有大夫而吳有左右焉(晉書曰魏/以司空何)¶
(曽為晉國丞相以王沉為御史大夫是也/吳孫休以丁宻孟宗為左右御史大夫)晉初省之此¶
<pb:KR2m0001_WYG_029-6a>¶
皆為三公非今御史大夫也(今御史大夫即漢以來御/史中丞是也後代或置大)¶
(夫皆中丞之互名非漢舊大夫之任唯劉聰/僣號置御史大夫亞於三公頗似漢制也)¶
　　中丞¶
初漢御史大夫有兩丞一曰御史丞一曰中丞亦謂中¶
丞為御史中執法(漢髙帝詔徴賢良御史大夫下相國/相國下諸侯王御史中執法晉灼曰)¶
(中執法乃/中丞也)中丞在殿中蘭臺掌圖籍祕書(漢中丞有石/室以藏祕書)¶
(圖䜟之屬以其居/殿中故曰中丞)外督部刺史内領侍御史十五員受¶
公卿奏事舉劾案章蓋居殿中察舉非法也及御史大¶
<pb:KR2m0001_WYG_029-6b>¶
夫轉為大司空而中丞出外為御史臺率即今之御史¶
大夫任也(自此以後並如/今御史大夫也)周官小宰之職掌建邦之宫¶
刑以治王宫之政令凡宫之糾禁又其任也(周禮少宰/注曰若今)¶
(御史/中丞)初御史大夫更名大司空置長吏而中丞官職如¶
故武帝時以中丞督司𨽻司𨽻督丞相丞相督司直司¶
直督刺史刺史督二千石下至黑綬(漢中丞故二千石/為之或選侍御史)¶
(髙第執憲中司/出為二千石)哀帝元壽二年御史中丞更名御史長¶
史後漢光武復改為中丞兩梁冠銅印青綬與尚書令¶
<pb:KR2m0001_WYG_029-7a>¶
司𨽻校尉朝㑹皆專席而坐京師號為三獨坐言其尊¶
也凡中丞以下並官屬少府(以下謂侍/御侍書等)魏初改中丞為¶
宫正舉鮑勛為之百僚嚴憚(陳羣及司馬宣/王舉勛為之)後復為中¶
丞晉亦因漢以中丞為臺主與司𨽻分督百僚自皇太¶
子以下無所不糾初不得糾尚書後亦糾之(晉傅咸奏/云司𨽻中)¶
(丞得糾太子而不得糾尚書臣所未譬朝廷無以易之/又劉暾字長叔兼中丞奏免尚書僕射等十餘人朝廷)¶
(嘉之遂以即真晉元帝即尊號省司/直置中丞皇太子以下悉得糾劾之)中丞專糾行馬内¶
司𨽻專糾行馬外雖制如是然亦更奏衆官實無其限¶
<pb:KR2m0001_WYG_029-7b>¶
(王恬字元愉為中丞簡文初即位未解嚴大司馬桓温/屯中臺夜吹警角恬奏劾温大不敬請理罪明日温見)¶
(奏事歎曰兒乃/敢彈我真可尚)宋中丞一人毎月二十五日繞行宫垣¶
白壁(漢志執金吾每月一日繞行宫/城宜是省金吾此事併中丞也)銅印墨綬進賢兩¶
梁冠佩水蒼玉介幘絳朝服(職官錄兼/云青綬)孝武帝孝建二¶
年制中丞與尚書令分道雖丞郎下朝相值亦得斷之¶
餘内外衆官皆受停駐(宋文帝元嘉十三年有司奏御/史中丞劉式之儀每至出行未)¶
(知制與何官分道舊科法唯稱中丞專道傳詔衆官應/詔者得行制令無分别他官之文皇太子不宜與衆同)¶
(例中丞應與分道揚州刺史丹陽尹建康令並是京輦/土地之主或檢校非違或赴救水火事應神速不宜稽)¶
<pb:KR2m0001_WYG_029-8a>¶
(駐並合分道又尋六門則為行馬之内且禁衛非違並/由二衛及領軍未詳京尹建康令門内之從及公事亦)¶
(得與中丞分道與否其六門内既/非郡縣部界即不合依門外也)齊中丞職無不察專¶
道而行騶輻禁呵加以聲色武將相逢輒致侵犯若有¶
鹵簿至相毆擊(齊沈冲與兄淵淡/三人並歴中丞)梁國初建又置御史¶
大夫天監元年復曰中丞中丞一人掌督司百僚皇太¶
子其在宫門行馬内違法者皆糾彈之雖在行馬外而¶
監司不糾亦得奏之専道而行逢尚書丞郎亦得停駐¶
其尚書令僕御史中丞各給威儀十人其八人武冠絳¶
<pb:KR2m0001_WYG_029-8b>¶
韝(音/溝)執青儀囊題云宜官告以受詞訟一人緗衣執鞭¶
杖依行列行七人唱呼入殿引喤至階一人執儀囊不¶
喤自齊梁皆謂中丞為南司(梁江淹字文通為中丞齊/明帝曰令君為南司足以)¶
(肅震百僚也淹乃彈中書令謝朏等以久疾不預山陵/公事又奏收梁益二州刺史贓賄付廷尉理罪臨海永)¶
(嘉二太守及諸郡二千石大縣長官等多被劾理内外/肅然明帝曰君可謂近世獨出又何敬容為宰相妾弟)¶
(盗米執送領軍敬容以書解之領軍將軍河東王譽封/其書以奏武帝怒付南司推劾中丞張綰奏敬容協私)¶
(罔上合棄市詔特免職舊制僕射中丞坐位東西相向/元日大㑹張綰為中丞兄績為僕射及百司就列兄弟)¶
(並道騶分趨兩塗前代未/有時人榮之焉喤音横)陳因梁制(陳徐陵為中丞奏/彈司空安城王頊)¶
<pb:KR2m0001_WYG_029-9a>¶
(導從南臺官屬列奏案而入陳主為歛容正坐陵進讀/奏時安城王在殿上侍立陵命殿中侍御史引下遂劾)¶
(免/之)江左中丞雖亦一時髦彦然膏梁名士猶不樂(宋顔/延之)¶
(為御史中丞何尚之與延之書曰絳騶清路白簡深劾/取之仲容或有虧耶王球甚矜曹地遇從弟僧朗除御)¶
(史中丞球謂曰汝為此官不復成膏梁矣齊王僧䖍遷/御史中丞甲族由來多不居憲職王氏分枝居烏衣者)¶
(為官微减僧䖍為此官乃曰此是/烏衣諸郎坐處我亦可試為耳)後魏為御史中尉督¶
司百僚其出入千步清道與皇太子分路王公百辟咸¶
使遜避其餘百僚下馬弛車止路傍其違緩者以棒棒¶
之其後洛陽令得與分道(元志為洛陽令與中尉李彪/爭路俱入見彪曰御史中尉)¶
<pb:KR2m0001_WYG_029-9b>¶
(辟乗華羽蓋駐論道劔鼔安有洛陽令與臣抗衡志曰/臣神州縣主普天之下誰非編民豈有俯同衆官趨避)¶
(中尉孝文/遂令分路)自東魏徙鄴無復此制北齊武成以其子瑯¶
琊王儼兼為御史中丞欲雄寵之復興舊制儼出北宫¶
凡京畿之步騎領軍之官屬中丞之威儀司徒之鹵簿¶
莫不畢備(時儼總/領四職)武成觀之遣中使馳馬趣仗不得入¶
自言奉勑赤棒應聲碎其鞍馬騰人顛觀者傾京邑(北/齊)¶
(髙㳟之字道穆為御史中丞帝姊夀陽公主行犯清路/執以赤棒卒呵之不止道穆令卒棒破其車主泣訴於)¶
(帝帝不責謂穆曰家姊/行路相犯極以為愧)後周有司憲中大夫二人掌司¶
<pb:KR2m0001_WYG_029-10a>¶
寇之法辨國之五禁亦其任也隋以國諱改中丞為大¶
夫大唐因隋亦曰大夫龍朔二年改為大司憲咸亨初¶
復舊武太后改置左右肅政臺御史大夫各一人太極¶
初復舊掌肅清風俗彈糾内外總判臺事自周隋以來¶
無儀衛之重令行出道路以私騎匹馬從之而已(故事/侍御)¶
(史以下與大夫抗禮光宅元年九月韋思謙除左肅政/大夫遂坐受拜或以言謙曰國家班列自有差等難以)¶
(姑息其後大夫又與之抗禮至開元十八年有勑申明/隔品致敬其禮由之不改至二十四年六月李適之為)¶
(大夫又坐受拜其後有與之抗禮至今不改故事大夫/與監察競為官政略無承禀至開元十四年崔隱甫為)¶
<pb:KR2m0001_WYG_029-10b>¶
(大夫一切督責之事無大小悉令資决稍有忤意列其/罪前後犯貶黜者過半羣僚側目上常謂曰卿為大夫)¶
(深副/朕意)御史中丞舊持書侍御史也初漢宣帝元鳳中感¶
路温舒尚徳緩刑之言季秋後請讞時帝幸宣室齋居¶
而决事令侍御史二人持書持書御史起於此也後因¶
别置冠法冠有印綬與符節郎共平廷尉奏事罪當輕¶
重後漢亦二人銅印青綬選明法律者為之(蔡質漢儀/曰選御史)¶
(髙第者/補之)凡天下諸讞疑事掌以法律當其是非自桓帝¶
之後無所平理茍充其位而已魏置持書執法掌奏劾¶
<pb:KR2m0001_WYG_029-11a>¶
而持書侍御史掌律令二官俱置(宋志曰魏置御史八/人有持書曹掌考課)¶
(不知餘/復何曹)晉置四人太始四年又置黄沙獄持書侍御史¶
一人秩與中丞同掌詔獄及廷尉不當者皆理之後并¶
江南遂省黄沙持書侍御史及太康中又省持書侍御¶
史二員魏晉以來持書侍御史分掌侍御史所掌諸曹¶
若尚書二丞宋代掌舉劾齊梁並同皆統侍御史自宋¶
齊以來此官不重自郎官轉持書者謂之南奔(梁謝畿/卿自尚)¶
(書三公侍郎為持書侍御史頗失/志多陳疾臺事略不復理是也)梁天監初始重其選¶
<pb:KR2m0001_WYG_029-11b>¶
車前依尚書二丞給三騶執盛印青囊舊事糾彈官印¶
綬在前故也後魏掌糾禁内朝㑹失時服章違錯饗宴¶
㑹見悉所監之北齊亦有焉後周有司憲上士二人亦¶
其任也隋又為持書侍御史臺中簿領悉以主之大唐¶
永徽初髙宗即位以國諱故改持書侍御史為御史中¶
丞龍朔二年改為司憲大夫咸亨元年復為中丞二人¶
(大足元年張易之縱恣益横常私引相工李私泰占吉/凶言涉不順御史中丞宋璟請窮究其状武太后曰易)¶
(之等已自上聞璟曰謀反大逆無容首免易之等分外/承恩臣知言發禍從然義激於心雖死不恨太后不悦)¶
<pb:KR2m0001_WYG_029-12a>¶
(内史姚元崇恐忤㫖遽宣勑令出璟曰天顔咫尺親奉/徳音不須宰相擅宣王命太后意解乃收易之等入臺)¶
(尋赦之令就宅謝罪璟拒而不見曰公事當公言若私/見法無私也景龍二年十二月御史中丞姚廷均奏律)¶
(令格式懸之象魏奉而行之事無不理比見諸司寮寀/不能遵守章程事無大小皆悉奏聞臣聞為君者任臣)¶
(為臣者奉法故云汝為君目將思明則知萬㡬務綜不/可徧覽也所以設官分職委任責成百工惟時以成垂)¶
(拱之化比者或修一水窻或伐一枯木並皆上聞旒扆/取斷宸衷豈代天理物至化之道也自今以後若縁軍)¶
(國大事及牒式無文者任奏取進止自餘據章程合行/者各令准法處分其有故生疑滯致有稽失者請令御)¶
(史隨事糾/彈上從之)亦時有内供奉(本有一人聖歴中加一/人尋省先天中復置)職副¶
大夫通判臺事(開元二十一年三月置京畿/都採訪處置使以中丞為之)¶
<pb:KR2m0001_WYG_029-12b>¶
　　侍御史¶
侍御史於周為柱下史老聃嘗為之秦時張蒼為御史¶
主柱下方書亦其任也又云蒼為柱下御史明習天下¶
圖書計史籍(見史記如淳曰方板也謂事在板上也秦/以上置柱下史蒼為御史主柱下事或曰)¶
(主四方文書也又職官錄/曰秦改御史為柱下史)一名柱後史謂以鐡為柱言¶
其審固不橈也(一云冠法冠一名柱後惠文以鐡為柱/也法冠者秦事云始皇滅楚以其君冠)¶
(賜御史亦名獬豸冠獬豸獸名一/角以觸不直也故執法者冠之)亦為侍御史漢因之¶
凡十五員(又漢舊儀曰漢御史員四十五人皆六百石/其十五人依給事殿中為侍御史宿廬在石)¶
<pb:KR2m0001_WYG_029-13a>¶
(渠門外二人尚璽四人持書給事二人侍/前中丞一人領錄二十人留寺理百官事)侍御史御史¶
大夫自調更告入歸官比丞相掾史史白錄(白錄著/錄而已)惠¶
帝初遣御史監三輔郡其後又置監御史(漢官儀曰侍/御史出督州)¶
(郡賦稅運漕軍糧言督軍糧侍御史至後漢復有䕶漕/都尉官建武七年省晉大元六年又置督運御史官)¶
其舉郡國孝廉第四科云有能按章覆問文中御史(田/延)¶
(年遷侍御史劾/霍光專廢立)武帝時侍御史又有繡衣直指者出討¶
姦猾理大獄而不常置(直指而行無茍私也衣以繡者/尊寵之也江充拜直指繡衣使)¶
(督三輔盗賊禁察踰侈時近臣多奢僣充皆舉劾請沒/入車馬令身侍北軍擊匈奴奏可貴戚惶恐見上叩頭)¶
<pb:KR2m0001_WYG_029-13b>¶
(願得入錢贖罪又王賀字翁儒武帝時為繡衣御史逐/捕羣盗皆縱而不誅暴勝之亦為之至後漢譙𤣥為繡)¶
(衣御史持節分行天下觀覽風俗所至専行誅/賞沈約云繡衣御史光武省順帝復置魏罷之)後漢亦¶
有侍御史員察舉非法受公卿郡吏奏事有違失舉劾¶
之凡郊廟之祀及大朝㑹大封拜則一人監威儀有違¶
失則劾奏以公府掾屬髙第補之或故牧守議郎郎中¶
為之唯徳所在初上稱守滿嵗拜真出劇為刺史二千¶
石平遷補縣令見中丞執板揖順帝復絶他選専用宰¶
士有三缺三府各一舉劾案章事無大小尚書受成而¶
<pb:KR2m0001_WYG_029-14a>¶
已威烈赫奕莫之敢犯真御史守中丞持書服其冠紱¶
上事言守關移稱真又按二漢侍御史所掌凡有五曹¶
一曰令曹(掌律/令)二曰印曹(掌刻/印)三曰供曹(掌齋/祀)四曰尉¶
馬曹(掌廐/馬)五曰乘曹(掌車/駕)豹尾之内便為禁省(後漢桓/典為侍)¶
(御史執政無所避常乗騘馬京都畏之為之語曰行行/且止避騘馬御史又張綱為侍御史安帝時遣人使按)¶
(行風俗唯綱最年少官卑餘皆宿儒重位同日受命各/之所部綱獨埋其車輪於洛陽都亭曰豺狼當路安問)¶
(狐狸遂奏大將軍梁冀弟兄罪惡又陳翔字子麟拜侍/御史正旦朝賀大将軍梁冀威儀不整翔奏請收冀理)¶
(罪時人竒之又楊秉字叔節拜/侍御史京師咸稱有宰相之才)魏置御史八人當大㑹¶
<pb:KR2m0001_WYG_029-14b>¶
殿中御史簮白筆側陛而坐帝問左右此何官何主辛¶
毗曰此謂御史舊時簮筆以奏不法何當如今者直備¶
位但毦筆耳晉侍御史九人頗用郡守為之(山公啓事/曰舊侍御)¶
(史頗用郡守今散二千石有才能尚/少者可用不詔使八座詳之毦音餌)品同持書而有十¶
三曹(十三曹者謂吏曹課第曹直事曹印曹中都督曹/外都督曹媒曹符節曹水曹中壘曹營軍曹法曹)¶
(笇曹及江左初省課第曹置庫曹掌廐牧/馬牛市租後分庫曹置左庫外左庫二曹)宋代多併諸¶
曹凡十御史焉自漢以來皆朝服法冠(晉武庫失火尚/書郭彰與侍御)¶
(史劉暾典知修復彰以后親輕傲以功程之間呵暾曰/我不能截卿角耶以御史著法冠有兩角故也暾厲色)¶
<pb:KR2m0001_WYG_029-15a>¶
(曰天子法冠而欲截角命/紙筆奏之暾音他昆反)齊有十人梁陳皆九人居曹¶
糾察不法後魏御史甚重必以對策髙第者補之侍御¶
史與殿中侍御史晝則外臺受事夜則畨直内臺御史¶
舊式不隨臺主簡代延昌中王顯有寵於宣武為御史¶
中尉始請革選此後踵其事每一中尉則更簡代御史¶
北齊有八人亦重其選後周有司憲中士則其任也隋¶
侍御史八人自開皇之前猶踵後魏革選自開皇之後¶
始自吏部選用不由臺主仍依舊入直禁中大業中始¶
<pb:KR2m0001_WYG_029-15b>¶
罷御史直宿臺内文簿皆持書主之侍御史但侍從糾¶
察而已由是資位少減大唐自貞觀初以法理天下尤¶
重憲官故御史復為雄要(貞觀十一年吳王恪好畋獵/損居人田苖侍御史栁範奏)¶
(彈之太宗因謂侍臣曰權萬紀事我兒不能匡正其罪/合死範進曰房𤣥齡事陛下猶不能諫止畋獵豈可獨)¶
(坐萬/紀乎)其將除拜皆吏部與臺長官宰相議定然後依選¶
例補奏其内詔别拜者不在其限(顯慶元年八月中書/侍郎平章事李義府)¶
(恃寵用事聞婦人淳于氏有美色坐事繫大理乃諷大/理丞畢正義枉法出之将納之有言其状者上令給事)¶
(中劉仁範鞫之義府恐洩其謀遂逼正義自縊於獄中/上知特原義府之罪侍御史王義方奏義府擅殺寺丞)¶
<pb:KR2m0001_WYG_029-16a>¶
(陛下雖以釋放然天子置三公九卿二十七大夫八十/一元士本欲水火相濟鹽梅相成然後庶績咸熙風雨)¶
(交泰則知人主不得獨是非昔唐堯至聖失之於四凶/漢主深仁失之於陳豨光武聰明寛恕失之於逄萌魏)¶
(武勇略英雄失之於張邈此並英傑之主莫不失之於/前得之於後陛下繼聖撫有萬邦蠻陬夷落猶懼刑綱)¶
(况輦轂咫尺姦臣肆虐殺一六品寺丞足使忠臣抗憤/縱令正義自取絞縊此事彌不可容便是畏義府之權)¶
(勢能殺身以滅口此則生殺之威上非主出賞罸之幽/柄下移姦佞請乞重勘正義當致死之由雪寃氣於)¶
(泉誅姦臣於白日對仗叱義府令下義府顧視不退義/方三叱上既無言義府趨出義方乃讀彈文曰義府善)¶
(柔成性佞媚為姿昔事馬周分桃見寵後交劉洎割袖/承㤙生其羽翼長其光價因縁際㑹遂階通逹貪冶容)¶
(之好原有罪之淳于恐漏泄其謀殞無辜之正義此而/可恕孰不可容請除君側少答鴻私碎首玉階庶明臣)¶
<pb:KR2m0001_WYG_029-16b>¶
(節伏請付法推/斷以申朝典)麟徳以來用人尤重(髙宗常問羣臣求/可為御史者僉舉)¶
(萬年尉楊子失其名居數月復問之羣臣復舉焉上曰/吾聞斯人常以䙝服居公堂視事其可以為凖繩司乎)¶
(由是百司羣竂/必表而親事)選授之命不由銓管及李義府掌大選¶
寵任既重始得補之(神龍三年吏部尚書蘇瓌案問鄭/普思其妻有寵於韋庻人持勑命)¶
(對御辯折上屢抑瓌而理普思侍御史范讞忠歴階曰/臣請先罪蘇瓌上問其故忠曰蘇瓌國之大臣荷榮貴)¶
(久矣不能斬逆賊而後聞奏令使眩惑天聰揺動刑柄/而普思反状昭露陛下曲為申理此則王者不死今聖)¶
(躬萬福豈有剰天子耶臣請先死/終不能事普思上意乃解獄遂定)自義府之後無出於¶
吏部者(舊御史遭長官於途皆免㡌降乗長官戢轡辭/而止焉乾封中王本立為侍御史意氣頗髙途)¶
<pb:KR2m0001_WYG_029-17a>¶
(逢長官端揖而已自是諸人或降而立或一足至地/或側鞍弛鐙輕重無恒開元以來但舉鞭聳揖而已)侍¶
御史凡四員(本二員顯慶中加二員乾封二年二月韋/仁約除御史與公卿相見未嘗行拜禮或)¶
(勉之約曰鶚鵰鷹鸇豈衆禽之偶奈何設拜以狎之且/耳目之官故當特立乃曰御史銜命出使不能動揺山)¶
(岳震攝州縣/誠曠職耳)内供奉二員(侍御史内供奉與殿中御史/内供奉監察御史裏行其制)¶
(並同皆無職田庶僕臺例占闕者得職田庶僕無闕可/占則嵗兩時請地子於太倉每月受俸及庶僕於太府)¶
掌糾察内外受制出使分判臺事又分直朝堂與給事¶
中中書舍人同受表裏寃訟迭知一日謂之三司受事¶
其事有大者則詔下尚書刑部御史臺大理寺同案之¶
<pb:KR2m0001_WYG_029-17b>¶
亦謂此為三司推事(後漢永安中侍御史寒朗共/三府案楚獄亦今三司之例)武太¶
后時刑獄滋章凡二臺御史多苛刻無恩以誅暴為事¶
猜阻傾奪更相陵搆此其為弊也神龍以來稍革之其¶
後名流慎選侔於貞觀永徽矣侍御史之職有四謂推¶
(推者掌/推鞫也)彈(掌彈/舉)公廨(知公/廨事)雜事(臺事悉/總判之)定殿中監察以¶
下職事及進名改轉臺内之事悉主之號為臺端他人¶
稱之曰端公其知雜事者謂之雜端最為雄劇食坐之¶
南設横榻謂之南床殿中監察不得坐(亦謂之癡床言/處其上者皆驕)¶
<pb:KR2m0001_WYG_029-18a>¶
(傲自得使人如癡/是故謂之癡床)凡侍御史之例不出累月則遷登南¶
省故號為南床百日察其行步出入揖讓去就殿中以¶
下皆禀而隨之先後虧失者有罰其太極以前二臺朝¶
列之制侍御史與殿中隨仗入分居兩行(東行在侍中/黄門侍郎給)¶
(事中後起居郎常侍正諫議大夫御史中丞下西行在/中書令侍郎舎人後起居舎人常侍諫議大夫御史中)¶
(丞大/夫下)承詔者各五日有㫖召御史不呼名則承詔者出¶
(承詔御史舊在西/開元初仍制在東)侍御史或闕則假殿中承之(自至徳/以來諸)¶
(道使府參佐多以省郎及御史為之謂之外臺則/皆檢校裏行及内供奉或兼或攝諸使官亦然)¶
<pb:KR2m0001_WYG_029-18b>¶
　　殿中侍御史¶
殿中侍御史魏蘭臺遣二御史居殿中察非法即殿中¶
侍御史之始也晉置四人江左多置二人(宋徐爰自殿/中侍御史轉)¶
(南臺侍/御史)梁有四人掌殿内禁衛内事後魏北齊皆有之¶
隋初改曰殿内侍御史置十二人至煬帝省大唐置六¶
員(初有二員貞觀二十二年/増二員開元中加二員)内供奉三員初掌駕出於¶
鹵簿内糾察非違餘同侍御史唯不判事咸亨以前遷¶
轉及職事與侍御史相亞自開元初以來權歸侍御史¶
<pb:KR2m0001_WYG_029-19a>¶
而遷轉猶同兼知庫藏出納及宫門内事知左右廵分¶
京畿諸州諸衛兵禁𨽻焉彈舉違失號為副端(開元二/年三月)¶
(殿中侍御史郭震劾刑部尚書趙彦昭太子賔客韋嗣/立青州刺史韋安石曰彦昭以女巫趙五娘左道亂常)¶
(託為諸姑潜相引援既因提挈遂踐台階或驅車造門/着婦人之服或携妻就謁申猶子之情同惡相濟一至)¶
(於此又張易之兄弟勢傾朝野嗣立比濟結為舅甥神/龍之初理合誅死天網疎漏腰領誤全與安石託附阿)¶
(韋編諸屬籍中宗晏駕則相王輔政制定阿韋臨朝之/策此時朝野恟懼人神怨憤臣忝司清憲敢不糾彈彦)¶
(昭等並請准法處/分於是並貶其官)閤門之外百僚班序有離立失列言¶
囂而不肅者則糾罰之其正冬大㑹則戴𤣥豸乘馬加¶
<pb:KR2m0001_WYG_029-19b>¶
飾(大夫中丞加/金勒珂珮)具服上殿供奉左右或缺則吏部以他¶
官攝之其郊祀廵幸大備鹵簿出入由旌門者監其隊¶
伍初武太后時有殿中裏行及員外殿中御史官或有¶
起家為之而即真者神龍以來無監察則有裏行¶
　　監察侍御史¶
監察御史初秦以御史監理諸郡謂之監察史漢罷其¶
名至晉太元中始置檢校御史以吳混之為之掌行馬¶
外事(晉志云古司𨽻知行馬外事晉過江罷/司𨽻官故置檢校御史專掌行馬外事)亦蘭臺之¶
<pb:KR2m0001_WYG_029-20a>¶
職(及有禁/防御史)宋齊以來無聞後魏太和末亦置此官宿直¶
外臺不得入宿内省北齊檢校御史十二人後周司憲¶
旅下士八人蓋亦其職隋開皇二年改檢校御史為監¶
察御史凡十二人煬帝増置十六員掌出使檢校大唐¶
監察御史十員(初有四員貞觀二十二年加二員/顯慶中加二員開元中加二員)裏行¶
五員掌内外糾察并監祭祀及監諸軍出使等監察御¶
史職知朝堂正門無籍非因奏事不得入至殿庭在西¶
鳳闕南侍殿中侍御史以上從觀象門出若從天降至¶
<pb:KR2m0001_WYG_029-20b>¶
開元七年三月勅並令隨仗入閤(隋末亦遣御史監軍/垂拱三年十一月鳳)¶
(閣侍郎韋方質奏言舊制有御史監軍今未差遣恐虧/失節度武太后曰将出師君授之以斧鉞閫外之事皆)¶
(使裁之始聞比來御史監軍乃有控制軍中大小之事/皆須承禀非所以委專征也以卑制尊理便不可不許)¶
罪人當笞於朝者亦監之分為左右廵糾察違失(髙宗/時御)¶
(史韋仁約奏劾中書令褚遂良抑買宅地遂良貶為同/州刺史萬嵗通天元年五月監察御史紀履忠劾奏御)¶
(史中丞來俊臣犯状有五一専擅國權二謀害忠善三/贓賄貪濁四失禮義敎五淫昏狠戾論咨五罪合至萬)¶
(誅請下獄理罪長安四年三月監察御史蕭至忠彈鳳/閣侍郎同鳳閣鸞臺三品蘇味道贓汚貶官御史大夫)¶
(李承嘉常召諸御史責之曰近日彈事不咨大夫禮乎/衆不敢對至忠進曰故事臺中無長官御史人君耳目)¶
<pb:KR2m0001_WYG_029-21a>¶
(比肩事主得各自彈事不相關白若先白大夫而許/彈事如彈大夫不知白誰也承嘉黙然憚其剛正)以¶
承天朱雀街為界每月一代將晦即廵刑部大理東西¶
徒坊金吾及縣獄若蒐狩則監圍察斷絶失禽者量宜¶
劾奏(景龍三年監察御史崔琬彈奏宰相宗楚客紀處/納等驕恣跋扈請收劾之舊制大臣有被御史彈)¶
(者皆俯僂趨出待罪朝堂今楚客等瞋目作色稱以忠/鯁被誣中宗令琬與楚客約為兄弟時人竊號為和事)¶
(天/子)開元初革以殿中掌左右廵監察或權掌之非本任¶
也職務繁雜百司畏懼其選拜多自京畿縣尉(京畿即/赤縣也)¶
又有監察御史裏行者太宗置自馬周始焉(始馬周以/布衣有詔)¶
<pb:KR2m0001_WYG_029-21b>¶
(令於監察御史裏行遂以為名後髙宗時王立本自忻/州定襄縣尉為之凡裏行皆受俸於本官多復本官者)¶
(自王大賔後罷本/官俸方有即真者)武太后時復員外監察試監察或有¶
起家為之而即真者又有臺使八人俸亦於本官請餘¶
同監察(時人呼/為六相)吏部式其試監察神龍以來無復員外¶
及試但有裏行凡諸内供奉及裏行其員數各居正官¶
之半唯俸祿有差職事與正同(開元五年監察御史杜/暹往磧西覆屯倉郭處)¶
(瓘與史獻等不叶更相執奏詔暹按其事實史獻以金/遺暹固辭左右曰公逺使絶域不可失番人情暹不得)¶
(已受埋於幕下既去出/境乃移牒令收取之)¶
<pb:KR2m0001_WYG_029-22a>¶
　　主簿¶
主簿漢有御史主簿(張忠為御史大夫/署孫寳為主簿)魏晉以來無聞¶
隋大業三年御史臺始置主簿二人(隋兼置錄/事員二人)大唐置¶
一員掌付事勾稽省署抄目監印給紙筆其俸祿與殿¶
中御史同武徳末杜淹為大夫以吏部主事林懷信為¶
之貞觀中自張𢎞濟為此官之後遂為美職管轄臺中¶
雜務公廨厨庫檢督令史奴婢配勲散官職事每食則¶
執黄卷書其譴罰(錄事以下小/吏各有差)¶
<pb:KR2m0001_WYG_029-22b>¶
　¶
　¶
　¶
　¶
　¶
　¶
　¶
　通典卷二十四¶
