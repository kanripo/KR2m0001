# -*- mode: mandoku-view; -*-
#+TITLE: 通典
#+DATE: 2015-08-24 22:48:55.049137
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百八十五
<pb:KR2m0001_WYG_190-1a>¶
欽定四庫全書¶
　通典卷一百八十五¶
　　唐　京　兆　杜　佑　　君　卿　纂¶
　邊防¶
覆載之内日月所臨華夏居土中生物受氣正(李淳風/云談天)¶
(者八家其三家甘氏石氏渾天之類以度數推之則華/夏居天地之中也又歴代史倭國一名日本在中國直)¶
(東扶桑國復在倭國之東約去中國三萬里盖近於日/出處貞觀中骨利幹國獻馬使云其國在京師西北二)¶
(萬餘里夜短晝長從天色暝時煮羊胛纔熟而東方已/曙盖近於日入處今崖州直南水行便風十餘日到赤)¶
<pb:KR2m0001_WYG_190-1b>¶
(土國其國到五月亭午物影却在南一日三食飯皆旋/炊不然逡廵過時即便臭敗熱氣特甚盖去日較近其)¶
(地漸逺轉寒盖去日稍逺則洛陽洛城縣土圭居覆載/之中明矣唯釋氏一家論天地日月恠誕不可知也)¶
其人性和而才惠其地產厚而類繁所以誕生聖賢繼¶
施法教隨時拯弊因物利用三五以降代有其人君臣¶
長幼之序立五常十倫之教備孝慈生焉恩愛篤焉主¶
威張而下安權不分而法一生人大貴實在於斯(三代/以前)¶
(天下列國更相征伐未嘗暫寜陪臣制諸侯諸侯陵天/子人斃鋒鏑月耗歳殱自秦氏罷侯置守兩漢及有隋)¶
(大唐户口皆多於周室之前矣夫天生蒸民而/樹君司牧語治道者固當以既庶而安為本也)昔賢有¶
<pb:KR2m0001_WYG_190-2a>¶
言曰失道而後徳失徳而後仁失仁而後義失義而後¶
禮誠謂削厚為薄散醇為醨又曰古者人至老死不相¶
徃来不交不爭自求自足盖疾時澆巧羙徃昔敦淳務¶
以激勵勉其慕向也然人之常情非今是古其朴質少¶
事信固可羙而鄙風弊俗或亦有之&KR0225;惟古之中華多¶
類今之夷狄有居處巢穴焉(上古中華亦穴居野處後/代聖人易之以宫室今室)¶
(韋國及黔中覊縻東諸夷及附國皆巢居/穴處諸夷狄處巢穴者非少畧舉一二)有葬無封樹¶
焉(上古中華之葬衣之以薪葬之中野不封不樹後代/聖王易之以棺槨今靺鞨國父母死棄之中野以哺)¶
<pb:KR2m0001_WYG_190-2b>¶
(貂琉球國死無棺槨草褁尸以親土而葬上不起墳諸/夷狄之殯葬或以火焚或棄水中潭衡洲人蜑取死者)¶
(骨小函子盛置山巖石間大抵習/俗既殊其法各異不可遍舉矣)有手圑食焉(殷周之/時中華)¶
(人尚以手團食故禮記云共飯不澤手盖弊俗/漸改仍未盡耳今五嶺以南人庶皆手團食)有祭立¶
尸焉(三代以前中華人祭必立尸自秦漢則廢按後魏/文成帝拓䟦濬時髙允獻書曰祭尸久廢今風俗)¶
(父母亡殁取其狀貌類者以為尸而祭焉宴好如夫妻/事之如父母敗損風化黷亂情理又周隋蠻夷𫝊巴梁)¶
(間風俗每春秋祭祀鄉里有羙鬢靣人迭迎為尸以祭/之今都道州人每祭祀迎同姓丈夫婦人伴神以享亦)¶
(為尸之/遺法)聊陳一二不能遍舉(夏商以前臣不諱君名子/不諱父名自有周方諱耳)¶
(今夷狄則皆無諱如此/之類甚衆不可殫論)其地偏其氣梗不生聖哲莫革¶
<pb:KR2m0001_WYG_190-3a>¶
舊風誥訓之所不可禮義之所不及外而不内踈而不¶
戚来則禦之去則備之前代逹識之士亦已言之詳矣¶
厯代觀兵黷武討伐戎夷爰自嬴秦禍患代有始皇恃¶
百勝之兵威既平六國終以事胡為弊漢武資文景之¶
積蓄務恢封畧天下危若綴旈王莽獲元始之全實志¶
滅匈奴海内遂至潰叛隋煬帝承開皇之殷盛三駕遼¶
左萬姓怨苦而亡夫持盈固難知足非易唯後漢光武¶
深逹理源建武三十年人康俗阜臧宫馬武請殄匈奴¶
<pb:KR2m0001_WYG_190-3b>¶
帝報曰捨近而圖逺勞而無功捨逺而謀近逸而有終¶
務廣地者荒務廣徳者强有其有者安貪人有者殘自¶
是諸將莫敢復言兵事於戲持盈知足豈特治身之本¶
亦乃治國之要道歟(宋文元嘉中比西漢文景分命諸/將經畧河南致拓䟦𤓰歩之師因)¶
(而國蹙身弑陳宣令主吳明徹侵呂梁二十萬卒悉為/周師所虜由是力殫財竭旋為隋氏削平是皆昧持盈)¶
(不能知/足故也)我國家開元天寶之際宇内謐如邊將邀寵競¶
圖勲伐西陲青海之戍東北天門之師磧西怛邏之戰¶
雲南渡瀘之役沒於異域數十萬人(天寶中哥舒翰尅/吐蕃青海青海中)¶
<pb:KR2m0001_WYG_190-4a>¶
(有島置二萬人戍之旋為吐蕃所攻翰不能救而全沒/安禄山討奚契丹於天門嶺十萬衆盡沒髙仙芝伐石)¶
(國於怛邏斯川七萬衆盡沒楊國/忠討蠻閤羅鳯十餘萬衆全沒)向無幽寇内侮天下¶
四征未息離潰之勢豈可量耶前事之元龜足為殷監¶
者矣¶
　　第一東夷上¶
　　　　序略　朝鮮　濊(音穢/)　馬韓　辰韓　弁¶
　　　　辰　百濟　新羅　倭　夫餘　蝦夷¶
　　第二東夷下¶
<pb:KR2m0001_WYG_190-4b>¶
　　　　髙句麗　東沃沮　挹婁　勿吉(又曰靺/鞨)¶
　　　　扶桑　女國　文身　大漢　琉球　閩越¶
　　第三南蠻上¶
　　　　序略　槃瓠種　廪君種　板楯蠻　南平¶
　　　　蠻　東謝　西趙　牂牁　充州　獠　夜¶
　　　　郎　滇(音顛/)　卭都　笮都(笮才各/反)　冉駹¶
　　　　　附國　哀牢　僬僥　撣國　西㸑　昆¶
　　　　彌　尾濮　木綿濮　文靣濮　折腰濮¶
<pb:KR2m0001_WYG_190-5a>¶
　　　　赤口濮　黑僰濮　松外諸蠻¶
　　第四南蠻下¶
　　　　嶺南序略(蠻獠/附)　海南序略　黄支　哥羅¶
　　　　　林邑　扶南　頓遜　毗騫　干陀利¶
　　　　狼牙脩　婆利　槃槃　赤土　真臘　羅¶
　　　　刹　投和　丹丹　邊斗　杜薄　薄刺¶
　　　　㪍焚　火山　無論　婆登　烏篤　陀洹¶
　　　　訶陵　多&KR1130;　多摩長　哥羅舍分¶
<pb:KR2m0001_WYG_190-5b>¶
　　第五西戎一¶
　　　　序略　𦍑無弋　湟中月氏胡　氐　蔥茈¶
　　　　羌¶
　　第六西戎二¶
　　　　吐谷渾　乙弗敵　宕昌　鄧至　党項¶
　　　　白蘭　吐蕃　大羊同　悉立　章求㧞¶
　　　　泥婆羅¶
　　第七西戎三¶
<pb:KR2m0001_WYG_190-6a>¶
　　　　西戎總序　樓蘭　且末　杅彌　車師(髙/昌)¶
　　　　(附/)　龜兹¶
　　第八西戎四¶
　　　　焉耆　于闐　疎勒　烏孫　姑黑　溫宿¶
　　　　　烏秅　難兜　大宛　莎車　&KR0290;賔　烏¶
　　　　弋山離　條支　安息　大夏　大月氏¶
　　　　小月氏¶
　　第九西戎五¶
<pb:KR2m0001_WYG_190-6b>¶
　　　　康居　漕國　何國　史國(並附見/)　&KR0853;蔡¶
　　　　　滑國　嚈噠　挹怛國　天竺　車離¶
　　　　師子　髙附　大秦　小人　軒渠　三童¶
　　　　　澤散　驢分　堅昆　呼得　丁令　短¶
　　　　人　波斯　悦般　伏盧尼　朱俱波　渴¶
　　　　槃陁　粟弋　阿鈎羌　副貨　疊伏羅¶
　　　　賖彌　石國　女國　吐火羅　劫國　陁¶
　　　　羅伊羅　越底延　大食¶
<pb:KR2m0001_WYG_190-7a>¶
　　第十北狄一¶
　　　　序略　匈奴上¶
　　第十一北狄二¶
　　　　匈奴下　南匈奴¶
　　第十二北狄三¶
　　　　烏桓　鮮卑　軻比能　宇文莫槐　徒河¶
　　　　叚(務勿塵附/)　慕容氏　拓䟦氏　蠕蠕¶
　　第十三北狄四¶
<pb:KR2m0001_WYG_190-7b>¶
　　　　髙車　稽胡　突厥上¶
　　第十四北狄五¶
　　　　突厥中¶
　　第十五北狄六¶
　　　　突厥下　鐵勒　薛延陁　僕骨　同羅¶
　　　　都波　㧞野古　多濫葛　斛薛　阿䟦¶
　　　　契苾羽　鞠國　俞□　大漠　白霫(先立/反)¶
　　第十六北狄七¶
<pb:KR2m0001_WYG_190-8a>¶
　　　　庫莫奚　契丹　室韋　地豆于　烏落侯¶
　　　　　驅度寐　霫　㧞悉彌　流鬼　廻紇¶
　　　　骨利幹　結骨　駮馬　鬼國　鹽漠念¶
　邊防一¶
　　東夷上¶
　　序略¶
東夷(白虎通云夷者蹲也言無禮儀或云夷者抵也言/仁而好生萬物抵地而出故天性柔順易以道禦)¶
有九種曰&KR0373;夷方夷干夷黄夷白夷赤夷𤣥夷風夷陽¶
<pb:KR2m0001_WYG_190-8b>¶
夷率皆土著(遲畧/反)喜飲酒(喜許/利反)歌舞或冠弁衣錦器用¶
爼豆所謂中國失禮求之四夷者也(凡蠻夷戎狄總名/四夷者猶公侯伯)¶
(子男皆號/諸侯也)昔堯命羲仲宅嵎夷曰𤾉谷盖日之所出也¶
夏后氏太康失徳夷人始叛其後至后發即位賔於王¶
門獻其樂舞桀為暴虐諸夷内侵商湯革命伐而定之¶
至於仲丁藍夷作寇自是或服或叛三百餘年武乙衰¶
弊東夷寖盛遂分遷淮岱漸居中土周初封商太師國¶
於朝鮮(太師為周陳洪範其地今安/東府之東悉為東夷所據)時管蔡畔周乃招¶
<pb:KR2m0001_WYG_190-9a>¶
誘淮夷作亂周公征定之其後徐夷僭號穆王命楚滅¶
之(徐偃/王也)至楚靈王㑹申亦来同盟後越遷瑯琊遂陵暴¶
諸夏侵滅小國秦并天下其淮泗夷皆散為人户其朝¶
鮮厯千餘年至漢髙帝時滅武帝元狩中開其地置樂¶
浪等郡至後漢末為公孫康所有魏晉又得其地其三¶
韓之地在海島之上朝鮮之東南也百濟新羅魏晉以¶
後分三韓地新羅又在百濟之東南倭又在東南(倭烏/和反)¶
隔越大海夫餘在髙麗之北挹婁之南其倭及夫餘自¶
<pb:KR2m0001_WYG_190-9b>¶
後漢百濟新羅自魏厯代並朝貢不絶而百濟大唐顯¶
慶中蘇定方滅之髙麗本朝鮮地漢武置縣屬樂浪郡¶
時甚微弱後漢以後累代皆受中國封爵所都平壤城¶
則故朝鮮國王險城也後魏周齊漸强盛隋文帝時寇¶
盜遼西漢王諒帥兵討之至遼水遭癘疫而返煬帝三¶
度親征初渡遼水敗績再行次遼水㑹楊𤣥感反奔退¶
又徃將逹涿郡屬天下賊起及饑饉旋師貞觀中太宗¶
又親征渡遼破之髙宗總章初英國公李勣遂滅其國¶
<pb:KR2m0001_WYG_190-10a>¶
古之肅慎宜即魏時挹婁自周初貢楛矢石砮(楛音/户)至¶
魏常道鄉公末東晉元帝初及石季龍時始皆獻之後¶
魏以後曰勿吉國今則曰靺&KR1944;焉大抵東夷書文並同¶
華夏其閩越之地秦平天下以為郡及秦亂其帥又自¶
稱王於故地武帝元封初楊僕滅其國遷其人於江淮¶
虚其地自後雖人庶復集遂為郡縣矣¶
　　朝鮮¶
朝鮮(晉張華曰朝鮮有泉水洌水汕水三水合為/洌水疑樂浪朝鮮取名於此也汕所晏反)周封¶
<pb:KR2m0001_WYG_190-10b>¶
殷之太師之國太師教以禮義田蠶作八條之教無門¶
户之閉而人不為盗其後四十餘代至戰國時朝鮮侯¶
凖亦僣稱王始全燕時嘗略屬焉為置吏築障寨秦滅¶
燕屬遼東外徼(秦遼東郡今安/東府之東地)及秦亂中國人徃避地¶
者數萬口漢興為其逺難守復修遼東故塞至浿水為¶
界(浿音滂/拜反)屬燕王盧綰反入匈奴燕人衛滿亡命聚黨¶
千餘人魋結(魋杜/回反)蠻夷服而東走出塞度浿水擊破朝¶
鮮王準居秦故空地上下障後稍役屬真蕃朝鮮諸夷¶
<pb:KR2m0001_WYG_190-11a>¶
及故燕齊亾命者王之都王險(在浿水/之東)㑹孝惠髙后時¶
天下初定遼東太守即約滿為外臣保塞外以故滿得¶
兵威財物侵降其旁小邑真蕃臨屯皆来服屬地方數¶
千里𫝊子至孫右渠所誘漢亾人滋多武帝元封三年¶
遣樓船將軍楊僕從齊浮渤海兵五萬左將軍荀彘出¶
遼東討之朝鮮人相與殺王右渠来降遂以朝鮮為真¶
蕃臨屯樂浪(音/郎)𤣥莵四郡(今悉為東/夷之地)昭帝時罷臨屯真¶
蕃以并樂浪𤣥莵自内屬以後風俗稍薄法禁亦寖多¶
<pb:KR2m0001_WYG_190-11b>¶
至於六十餘條¶
　　濊¶
濊亦朝鮮之地南與辰韓北與髙句麗(盧溪/反)沃沮接東¶
窮大海西至樂浪後漢光武建武六年悉封其渠帥為¶
縣侯皆歲時朝賀無大君長自漢以来其官有侯邑君¶
三老統主下户其耆舊自謂與髙麗同種言語法俗大¶
抵相類其人性謹愿少嗜慾有亷恥男女衣皆着曲領¶
男子繫銀花廣數寸以為飾其俗重山川山川各有部¶
<pb:KR2m0001_WYG_190-12a>¶
分不得輒相干渉同姓不婚多所忌諱疾病死亾即棄¶
舊宅更作新居知種麻養蠶綿布曉候星宿先知年歲¶
豐約不以珠玉為寶又祭虎以為神其邑落有侵犯者¶
輒相罰責生口牛馬名之為責禍少寇盜作矛長三丈¶
或數人共持之能歩戰樂浪檀弓出其地又多文豹有¶
果下馬髙三尺乗之可於果樹下行也其海出斑魚皮¶
漢時嘗獻之魏齊王正始六年不耐濊侯等舉邑降四¶
時詣樂浪帶方二郡朝謁(並今東/夷之地)有軍征賦調如中華¶
<pb:KR2m0001_WYG_190-12b>¶
人焉¶
　　馬韓¶
馬韓後漢時通焉有三種一曰馬韓二曰辰韓三曰弁¶
辰馬韓在西五十有四國其北與樂浪南與倭接辰韓¶
在東十有二國其北與濊貊接弁辰在辰韓之南亦十¶
有二國其南亦與倭接凡七十八國或云百濟是其一¶
國焉大者萬餘户小者數千家各在山海間地合方四¶
千餘里東西以海為限皆古之辰國也馬韓最大共立¶
<pb:KR2m0001_WYG_190-13a>¶
其種為辰王都目支國盡王三韓之地其諸國王先皆¶
是馬韓種人焉馬韓人知田蠶作綿布出大栗如梨又¶
出長尾鷄其尾皆長五尺餘邑落雜居亦無城郭作草¶
屋土室形如塚開户在上不知跪拜無長幼男女之别¶
少綱紀國邑雖有王師不能相制御其葬有棺無槨不¶
知騎乗牛馬牛馬盡於送死不貴金寶錦&KR0290;唯重瓔珠¶
以綴衣為飾及懸頸垂耳大率皆魁頭露紒(魁頭猶科/頭也謂挽)¶
(髮縈繞成科/結也紒音計)布袍草履其人壯勇少年有築室作力者¶
<pb:KR2m0001_WYG_190-13b>¶
輒以䋲貫脊皮縋以大木嚾呼為健(嚾音/喚)善用弓楯矛¶
櫓雖有鬭爭攻戰而貴相屈服俗信鬼神常以五月耕¶
種畢晝夜酒會羣聚歌舞數十人俱起相隨踏地低昻¶
手足相應為節十月農工畢亦復如之諸國邑各以一¶
人主祭天地號為天君又立蘇塗(蘇塗有/似浮屠)建大木以懸¶
鈴鼓事鬼神其南界近倭亦有文身者又有州胡在馬¶
韓之西海中大島上其人差短小言語不與韓仝皆髠¶
頭如鮮卑但衣韋衣有上無下畧如祼勢養牛豕乗船¶
<pb:KR2m0001_WYG_190-14a>¶
徃来貨市韓中¶
　　辰韓¶
辰韓耆老自言秦之亾人避苦役来適韓國馬韓割其¶
東界地與之有城柵其言語有類秦人由是或謂之為¶
秦韓其王常用馬韓人作之世世相𫝊襲辰韓不得自¶
立為王眀其為流移之人故也其名國為邦弓為弧賊¶
為寇行酒為行觴相呼皆為徒諸小邑各有渠帥大者¶
名臣智次有險側次有樊濊次有殺奚次有邑借(皆其/官名)¶
<pb:KR2m0001_WYG_190-14b>¶
土地肥羙宜五榖知蠶桑作縑布乗駕牛馬嫁娶以禮¶
其俗男女有别以大鳥羽送死其意欲使死者飛揚國¶
出鐵韓濊倭皆從取之諸市買皆用鐵如中國用錢又¶
以供給二郡俗喜歌舞飲酒鼓琴瑟其瑟形似筑彈之¶
亦有音曲兒生便以石厭其頭欲其匾故辰韓人皆匾¶
頭(匾音/扁)男女近倭亦文身便歩戰兵仗與馬韓同其俗¶
行者相逢皆住讓路¶
　　弁辰¶
<pb:KR2m0001_WYG_190-15a>¶
弁辰與辰韓雜居亦有城郭衣服居處與辰韓同言語¶
風俗相似祠祭鬼神有異施竈皆在户西初朝鮮王凖¶
為衛滿所破乃將其餘衆數千人走入海攻馬韓破之¶
自立為韓王凖後滅絶馬韓人復立為辰王後漢光武¶
建武中韓人㢘斯人蘇馬諟等詣樂浪貢獻(諟音/是)帝封¶
蘇馬諟為漢㢘斯邑君使屬樂浪郡四時朝謁靈帝末¶
韓濊並盛郡縣不能制百姓苦亂多流亡入韓者獻帝¶
建安中公孫康分屯有有鹽縣(屯有有鹽並漢遼東/屬縣今並為東夷地)以¶
<pb:KR2m0001_WYG_190-15b>¶
南荒地為帶方郡遣公孫模張敞等收集遺民興兵伐¶
韓濊舊民稍出是後倭韓遂屬帶方魏景初中眀帝密¶
遣帶方太守劉昕樂浪大守鮮于嗣越海定二郡諸韓¶
國臣智加賜邑君印綬其次為邑長其俗好衣幘下户¶
詣郡朝謁皆假衣幘自服印綬衣幘千有餘人部從事¶
吳林以樂浪本統韓國分割辰韓八國以與樂浪晉武¶
帝咸寜中馬韓王来朝自是無聞三韓盖為百濟新羅¶
所吞并¶
<pb:KR2m0001_WYG_190-16a>¶
　　百濟¶
百濟即後漢末夫餘王尉仇台之後(後魏時百濟王上/表云臣與髙麗先)¶
(出夫/餘)初以百家濟海因號百濟晉時句麗既畧有遼東¶
百濟亦據有遼西晉平二郡(今柳城安/平之間)自晉以後吞并¶
諸國據有馬韓故地其國東西四百里南北九百里南¶
接新羅北拒髙麗千餘里西限大海處小國之南國西¶
南海中有三島出黄漆樹似小棕樹而大六月取汁漆¶
器物若黄金其光奪目自晉代受蕃爵自置百濟郡義¶
<pb:KR2m0001_WYG_190-16b>¶
熙中以百濟王夫餘腆(陀典/反)為使持節百濟諸軍事宋¶
齊竝遣使朝貢授官封其人土著地多下濕率皆山居¶
其都理建居拔城王號於羅瑕百姓呼為鞬吉支(鞬音/乾)¶
夏言竝王也王妻號於陸夏言妃也官有十六品左率¶
一品逹率二品恩率三品徳率四品扞率五品柰率六¶
品以上冠飾銀花將徳七品紫帶施徳八品皂帶固徳¶
九品赤帶季徳十品青帶對徳十一品文督十二品皆¶
黄帶武督十三品佐軍十四品振武十五品克虞十六¶
<pb:KR2m0001_WYG_190-17a>¶
品皆白帶統兵以逹率徳率扞率為之人庶及餘小城¶
咸分𨽻焉其衣服男子畧同於髙麗拜謁之禮以兩手¶
據地為敬婦人衣似袍而䄂㣲大在室者編髮盤於首¶
後垂一道為飾出嫁者乃分為兩道焉兵有弓箭刀矟¶
俗重騎射兼愛墳史其秀異者頗解屬文又解陰陽五¶
行用宋元嘉歷以建寅月為歳首亦解醫藥卜筮占相¶
之術有投壺摴蒲等雜戲然尤尚奕棊僧尼寺塔甚多¶
而無道士賦税以布絹麻米等婚娶之禮畧同華俗父¶
<pb:KR2m0001_WYG_190-17b>¶
母及夫死者三年持服餘親則葬訖除之氣候温暖五¶
榖雜果菜蔬及酒醴餚饌樂器之屬多同於内地唯無¶
駝騾驢羊鵝鴨等云其王以四仲之月祭天又每祭歲¶
四祠其先祖仇台之廟大姓有八族沙氏燕氏劦氏(劦/音)¶
(夾/)解氏真氏國氏木氏苩(音/白)氏國西南人島居者十五¶
所皆有城邑後魏孝文遣衆征破之後其王牟大為髙¶
句麗所破衰弱累年遷居南韓地隋文開皇初其王夫¶
餘昌遣使貢方物拜帶方郡公百濟王○大唐武徳貞¶
<pb:KR2m0001_WYG_190-18a>¶
觀中頻遣使朝貢顯慶五年遣蘇定方討平之舊有五¶
部分統三十七郡二百城七十六萬户至是以其地分¶
置熊津馬韓東明等五都督府仍以其酋渠為都督府¶
刺史其舊地沒於新羅城傍餘衆後漸寡弱㪚投突厥¶
及靺鞨其王夫餘崇竟不敢還舊國土地盡沒於新羅¶
靺鞨夫餘氏君長遂絶¶
　　新羅¶
新羅國魏時新盧國焉其先本辰韓種也辰韓始有六¶
<pb:KR2m0001_WYG_190-18b>¶
國稍分為十二新羅則其一也(初曰新盧宋時曰/新羅或曰斯羅)其國¶
在百濟東南五百餘里(亦在髙句麗東南兼/有漢時樂浪郡之地)東濵大海¶
魏將毋邱儉討髙麗破之奔沃沮其後復歸故國留者¶
遂為新羅焉故其人雜有華夏髙麗百濟之屬兼有沃¶
沮不耐韓濊之地其王本百濟人自海迯入新羅遂王¶
其國其國小不能自通使聘苻堅時其王樓寒遣使衛¶
頭朝貢堅曰卿言其海東之事與古不同何也答曰亦¶
猶中國時代變革名號改易今焉得仝梁武帝普通二¶
<pb:KR2m0001_WYG_190-19a>¶
年王姓慕名秦始使人隨百濟獻方物其俗呼城曰健¶
牟羅其邑在内曰喙評(喙呼/穢反)在外曰邑勒亦中國之言¶
郡縣也國有六喙評五十二邑勒土地肥羙宜植五榖¶
多桑麻果菜鳥獸物產畧與華同至隋文帝時遣使来¶
貢其王姓金名真平(隋東蕃風俗記云金/姓相承三十餘葉)文帝拜為樂¶
浪郡公新羅王(其王至今亦姓金按梁史云/姓慕未詳中間易姓之由)其先附屬¶
於百濟後因百濟征髙麗人不堪戎役相率歸之遂致¶
强盛因襲加羅任那諸國滅之(並三韓/之地)其西北界犬牙¶
<pb:KR2m0001_WYG_190-19b>¶
出髙麗百濟之間官有十六等其一曰伊罰于貴如相¶
次伊尺于次迎于次破彌于次大河尺于次河尺于次¶
乙吉次沙咄于(咄都/骨反)次及伏于次大奈摩次大舍次小¶
舍次吉次大烏次小烏次逹位外有郡縣文字甲兵同¶
於中國選人壯健者悉入軍烽戍邏(郎佐/反)俱有屯營風¶
俗刑政衣服畧與髙麗百濟同○大唐貞觀二十二年¶
其王金春秋来朝拜為特進請改章服以從華制¶
　　倭¶
<pb:KR2m0001_WYG_190-20a>¶
倭自後漢通焉在帶方東南大海中依山島為居凡百¶
餘國光武中元二年倭國奉貢朝賀使人自稱大夫倭¶
國之極南界也安帝永初元年倭國王帥升等獻生口¶
百六十人桓靈間倭國大亂更相攻伐歴年無主有一¶
女子名曰卑彌呼年長不嫁事鬼道能以妖惑衆於是¶
共立為王侍婢千人少有見者唯有男子一人給飲食¶
𫝊辭語出入居處宫室樓觀城栅嚴設常有人持兵守¶
衛魏明帝景初二年司馬宣王之平公孫氏也倭女王¶
<pb:KR2m0001_WYG_190-20b>¶
始遣大夫詣京都貢獻魏以為親魏倭王假金印紫綬¶
齊王正始中卑彌呼死立其宗女臺輿為王(魏畧云倭/人自謂太)¶
(伯之/後)其後復立男王並受中國爵命晉武帝太始初遣¶
使重譯入貢宋武帝永初二年倭王讚修貢職至曾孫¶
武順帝昇明二年遣使上表曰封國偏逺作蕃於外自¶
昔祖禰躬擐甲胄䟦渉山川不遑寜處東征毛人五十¶
五國西服衆夷六十六國渡平海北九十五國臣雖下¶
愚忝𦙍先緒驅率所統歸宗天極道逕百濟裝舩理舫¶
<pb:KR2m0001_WYG_190-21a>¶
而句麗無道圖欲見吞䖍劉不已每致稽遲臣欲練甲¶
理兵摧此强敵尅靖方難無替前功竊自假開府儀同¶
三司其餘咸各假授詔除武使持節安東大將軍倭王¶
其王理邪馬臺國(或云邪/摩堆)去遼東萬二千里在百濟新¶
羅東南其國界東西五月行南北三月行各至於海大¶
較在會稽閩川之東亦與朱崖儋耳相近其國土俗宜¶
禾稻麻紵蠶桑知織績為縑布出白珠青玉其山出銅¶
有丹土氣温煖冬夏生菜茄無牛馬虎豹羊有薑桂橘¶
<pb:KR2m0001_WYG_190-21b>¶
椒蘘荷不知以為滋味出黑雉有獸如牛名山䑕又有¶
大虵吞此獸虵皮堅不可斫其上孔乍開乍閉時或有¶
光射中之虵則死其兵有矛楯木弓竹矢或以骨為鏃¶
男子皆黥面文身自謂大伯之後衣皆横幅結束相連¶
無縫女人披髮屈紒作衣如單被穿其中央貫頭著之¶
並以丹朱塗其身如中國之用粉也有城栅屋室父母¶
兄弟異處唯會同男女無别飲食以手而用籩豆俗皆¶
徒跣以蹲踞為恭敬人性唯嗜酒多壽考國多女大人¶
<pb:KR2m0001_WYG_190-22a>¶
皆有四五妻其餘或兩或三女人不媱不妬又俗不盗¶
竊少爭訟其婚嫁不娶同姓婦入夫家必先跨火乃與¶
夫相見其死停䘮十餘日家人哭泣不進酒食肉親賔¶
就屍歌舞為樂有棺無槨封土作塚舉大事灼骨以卜¶
用决吉凶其行来渡海詣中國常使一人不櫛沐不食¶
肉不近婦人名曰持衰若在途吉利則共顧其財物若¶
有疾病遭暴害以為持衰不謹便共殺之官有十二等¶
一曰大徳次小徳次大仁次小仁次大義次小義次大¶
<pb:KR2m0001_WYG_190-22b>¶
禮次小禮次大智次小智次大信次小信員無定數有¶
軍尼百二十人猶中國牧宰八十户置一伊尼翼如里¶
長也十伊尼翼屬一軍尼其王以天為兄以日為弟尤¶
信巫覡每至正月一日必射戲飲酒其餘節畧與華仝¶
樂有五弦琴笛好棊博握槊摴蒲之戲隋文帝開皇二¶
十年倭王姓阿每名多利思比孤其國號阿輩鷄彌華¶
言天兒也遣使詣闕其書曰日出處天子致書日沒處¶
天子無恙云云帝覽之不悦謂鴻臚卿曰蠻夷書有無¶
<pb:KR2m0001_WYG_190-23a>¶
禮者勿復以聞明年帝遣文林郎裴清使於倭國渡百¶
濟東至一支國又至竹斯國又東至秦王國其人同於¶
華夏以為夷洲疑不能明也又經十餘國逹於海崖自¶
竹斯以東皆附庸於倭清將至王遣小徳阿軰臺從數¶
百人設儀仗鳴鼓角来迎又遣大禮哥多毗從二百餘¶
騎郊勞既至彼都其王與清相見設宴享以遣復令使¶
者隨清来貢方物其國跣足以幅布蔽其前後椎髻無¶
冠帶隋煬帝時始賜衣冠並以綵錦為冠飾裳皆施撰¶
<pb:KR2m0001_WYG_190-23b>¶
(音/饌)綴以金玉衣服之制頗同新羅○大唐貞觀五年遣¶
新州刺史高仁表持節撫之浮海數月方至仁表無綏¶
逺之才與其王爭禮不宣朝命而還由是遂絶又千餘¶
里至侏儒國人長三四尺自侏儒東南行船行一年至¶
祼國黑齒國使驛所𫝊極於此矣倭一名日本自云國¶
在日邊故以為稱武太后長安二年遣其大臣朝臣真¶
人貢方物真人者猶中國地官尚書也頗讀經史解屬¶
文首冠進徳冠其頂有花分而四散身服紫袍以帛為¶
<pb:KR2m0001_WYG_190-24a>¶
腰帶容止温雅朝廷異之拜為司膳員外郎(天寶末衛/尉少卿朝)¶
(衡即其/國人)¶
　　夫餘¶
夫餘國後漢通焉初北夷索離國王(按後漢魏二史皆/云夫餘國在髙句)¶
(麗北又案後魏及隋史髙句麗在夫餘國南而隋史云/百濟出於夫餘夫餘出於髙句麗國王子東明之後也)¶
(又謂索離國即髙麗國乃夫餘國當在句麗之南矣若/詳考諸家所出疑索離在夫餘之北别置一國然未詳)¶
(孰/是)有子曰東明長而善射王忌其猛而欲殺之東明奔¶
走南渡掩㴲水因至夫餘而王之順帝永和初其王始¶
<pb:KR2m0001_WYG_190-24b>¶
来朝帝作黄門鼓吹角抵戲以遣之夫餘本屬𤣥莵至¶
漢末公孫度雄張海東威服外夷其王始死子尉仇台¶
立更屬遼東時句麗鮮卑强度以夫餘在二虜之間妻¶
以宗女至孫位居嗣立正始中幽州刺史毋丘儉將兵¶
討句麗遣𤣥莵太守王頎(音/其)詣夫餘位居遣大加郊迎¶
供軍糧自後漢時夫餘王葬用玉匣常先以付𤣥莵郡¶
王死則迎取以葬及公孫淵伏誅𤣥莵庫猶得玉匣一¶
具晉時夫餘庫有玉璧珪瓉數代之物𫝊以為寶耆老¶
<pb:KR2m0001_WYG_190-25a>¶
言先代之所賜也其印文言濊王之印國有故城名濊¶
城盖本濊貊之地其國在長城之北去𤣥莵千里南與¶
髙句麗東與挹婁西與鮮卑接北有弱水地可方二千¶
里有户八萬土宜五榖不生五果有宫室倉庫牢獄多¶
山陵廣澤其人性强勇謹厚不寇抄以六畜名官有馬¶
加牛加猪加狗加大使大使者使者邑落有豪民名下¶
户皆為奴僕諸加别主四出道大者數千家小者數百¶
家會同拜爵揖讓升降有似中國以臘月祭天譯人𫝊¶
<pb:KR2m0001_WYG_190-25b>¶
辭皆跪手據地竊語用刑嚴急殺人者死没其家人為¶
奴婢竊一責十二男女媱婦人妬皆殺之兄死妻嫂與¶
北狄同俗出名馬赤玉貂豽羙珠大者如酸棗以弓矢¶
刀矛為兵家家自有鎧仗作城栅皆圓有似牢獄行人¶
無晝夜好歌吟通日聲不絶有軍事亦祭天殺牛觀蹏¶
以占吉凶蹄解者為凶合者為吉有敵諸加自戰下户¶
但擔糧食(音/嗣)之其死夏月皆用氷殺人殉葬多者百數¶
厚葬有棺無槨(其居䘮曰男女不婚娶婦人着布/面衣去環珮大體與中國髣髴)至大¶
<pb:KR2m0001_WYG_190-26a>¶
康六年為慕容廆所襲破(廆呼/罪反)其王依慮自殺子弟走¶
保沃沮武帝以何龕為䕶東夷校尉明年夫餘後王依¶
羅遣使詣龕求索見人還復舊國龕遣督郵賈沉以兵¶
送之爾後每為廆掠其種人賣於中國帝又以官物贖¶
還禁市夫餘之口自後無聞¶
　　蝦夷¶
蝦夷國海島中小國也其使&KR0161;長四尺尤善弓矢揷箭¶
於首令人戴之而立四十歩射之無不中者大唐顯慶¶
<pb:KR2m0001_WYG_190-26b>¶
四年十月隨倭國使人入朝¶
　¶
　¶
　¶
　¶
　¶
　¶
　通典卷一百八十五¶
