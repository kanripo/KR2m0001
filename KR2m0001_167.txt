# -*- mode: mandoku-view; -*-
#+TITLE: 通典
#+DATE: 2015-08-24 22:48:54.419144
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百六十二
<pb:KR2m0001_WYG_167-1a>¶
欽定四庫全書¶
　通典卷一百六十二¶
　　唐　京　　兆　杜　佑　君　卿　　纂¶
　兵十五¶
孫子曰必生可虜(將弱怯則有必生之/意可急擊而取之)¶
　　敵無固志可取之¶
春秋時晉師伐楚至於邲(毗必/切)楚師出陣楚將孫叔敖¶
曰進之寧我薄人無人薄我詩云元戎十乘以先啓行¶
<pb:KR2m0001_WYG_167-1b>¶
先人也(元戎戎車在前詩小雅言王者軍行則/必有戎車十乘在前開道先人為備也)軍志曰¶
先人有奪人之心薄之可也(奪敵戰心/先蘓見切)遂疾進師車馳¶
卒奔乘晉軍晉帥荀林父不知所為鼓於軍中曰先濟¶
者有賞中軍下軍爭舟舟中之指可掬(兩手/曰掬)中軍裨將¶
趙嬰齊使其徒先具舟於河故敗而先濟(先具舟有/必生之意)○¶
春秋時晉侯伐齊齊侯駕將走郵棠(郵棠/齊邑)太子與郭榮¶
扣馬(太子光也榮/齊大夫也)曰師速而疾畧也(言欲行畧其/地無久攻意)將退¶
矣君何懼焉且社稷之主輕則失衆君必待之將犯之¶
<pb:KR2m0001_WYG_167-2a>¶
太子抽劒斷鞅乃止於是晉師東侵至濰南及沂(齊侯/納太)¶
(子諫遂/不敗)○春秋時吳伐楚楚師敗及清發(水/名)將擊之夫¶
槩謂王曰困獸猶鬬况人乎若知不免而致死必敗我¶
若使先濟者知免後者慕之蔑有鬬心矣半濟而後可¶
擊也從之又敗之楚人為食吳人及之奔食而又從之¶
敗諸雍澨五戰及郢(奔食食者走/不陣澨音誓)○漢將趙充國討先¶
零羌羌久屯聚解弛覩見大軍棄車重欲渡湟水道阨¶
狭充國徐行驅之或曰逐利行遲充國曰此窮宼不可¶
<pb:KR2m0001_WYG_167-2b>¶
迫也緩之則走不顧急之則還致死諸將校皆曰善虜¶
果赴水溺死者數百於是破之○後漢凉州賊王國圍¶
陳倉不㧞而去漢將皇甫嵩進兵擊之董卓曰不可兵¶
法窮宼勿迫歸衆勿追今我追國是迫歸衆追窮宼也¶
困獸猶鬬蜂蠆有毒况大衆乎嵩曰不然前吾不擊避¶
其銳也今而擊之待其衰也所擊疲師非歸衆也國衆¶
且走莫有鬬志以整擊亂非窮宼也遂獨進擊之使卓¶
為後拒連戰大破斬首萬餘級國走而死矣○晉將劉¶
<pb:KR2m0001_WYG_167-3a>¶
毅泝江追桓𤣥戰於崢嶸洲於時官軍數千𤣥兵甚盛¶
而𤣥懼有敗衂常漾輕舸於舫側故其衆莫有鬬心官¶
軍乘風縱火盡銳爭先𤣥衆大潰○隋煬帝征髙麗大¶
將宇文述與九軍過鴨緑水又東濟薩水去髙麗平壤¶
城三十里因山為營髙麗國相乞支文德遣使偽降請¶
述曰遂旋師者奉其主髙元朝行在所述見士卒疲弊¶
不可復戰又平壤險固卒難致力遂因其詐而還半濟¶
賊擊後軍於是大潰不可禁止九軍敗績一日一夜還¶
<pb:KR2m0001_WYG_167-3b>¶
至鴨緑水行四五百里初渡遼九軍三十萬人還至遼¶
東城唯三千七百人耳¶
孫子曰歸師勿遏(若窮宼逺還依險而行人人懐歸敢/能死戰徐觀其變而勿逺遏截之)¶
　　歸師勿遏¶
後漢末曹公圍張繡於穰劉表遣兵救繡以絶軍後公¶
將引還繡兵来追公軍不得進連營稍前到安衆繡與¶
表兵合守險公軍前後受敵公乃夜鑿險為地道悉過¶
輜重設守兵會明賊謂公為遁也悉軍来追縱竒兵歩¶
<pb:KR2m0001_WYG_167-4a>¶
騎夹攻大破之公謂荀彧曰虜遏吾歸師而與吾爭死¶
地吾是以知勝矣○十六國前秦苻堅自伐晉於夀春¶
敗還長安慕容泓起兵於華澤堅將苻叡(以芮/反)竇衝姚¶
萇討之苻叡勇果輕敵不恤士衆泓聞其至也懼率衆¶
將奔關東叡驅兵要之姚萇諫曰鮮卑有思歸之心宜¶
驅令出關不可遏也叡復從戰於華澤叡敗績被殺○¶
十六國夏赫連勃勃伐南凉秃髪傉檀大破之驅掠二¶
萬七千口牛馬羊數十萬而還傉檀率衆追之其將焦¶
<pb:KR2m0001_WYG_167-4b>¶
朗謂曰勃勃天姿雄鷔御軍齊肅未可輕也今因抄掠¶
之資率思歸之士人自為戰難與爭鋒不如從温圍北¶
度趣萬解堆阻水結營制其咽喉百戰百勝之術也傉¶
檀不從勃勃聞而大喜乃於陽武下峡鑿凌埋車以塞¶
路勃勃乃勒衆逆擊大敗之殺傷萬計○十六國後凉¶
吕𢎞攻叚業於張掖不勝將東走業議欲擊之其將沮¶
渠䝉遜諫曰歸師勿遏窮寇勿追此兵家之戒也不如¶
縱之以為後圖業曰一日縱敵悔將無及遂率衆追之¶
<pb:KR2m0001_WYG_167-5a>¶
為𢎞所敗業歎曰不能用子房之言以至於此¶
孫子曰兵以詐立以利動以分合為變者也(兵一分一/合以敵為)¶
(變兵法詐詭以利動敵心/或合或離為變化之術)故其疾如風(進退/應機)其徐如林¶
(不見利不前如風吹/林小動而其大不移)侵掠如火(猛烈/也)不動如山(守也不/信敵之)¶
(誑惑安/固如山)難知如隂(莫測如天之隂雲/不見列宿之象)動如雷霆(疾速不/及應也)¶
(故太公曰疾雷不及掩/耳疾電不及瞑目也)指嚮分衆(因敵而制勝也旌旗/之所指嚮則分離其)¶
(衆/)先知迂直之計者勝此軍爭之法也¶
　　大陣動則亂因乘而敗之(違不動如山之義也/)¶
<pb:KR2m0001_WYG_167-5b>¶
東晉前秦苻堅率兵来伐晉晉將謝石謝𤣥拒之堅遣¶
其將朱序說石等以衆盛欲脅而降之序謂石曰若秦¶
百萬之衆皆至則莫可以敵也及其衆未集宜在速戰¶
若挫其前鋒可以得志晉將遣使請戰許之堅師列陣¶
逼淝水晉師不得渡晉將使謂堅將苻融曰若懸軍深¶
入置陣逼水此持久之計豈欲戰者乎若小退師令將¶
士周旋僕與明公緩轡而觀之不亦美乎堅衆皆曰宜¶
阻淝水莫令得上我衆彼寡勢必萬全堅曰但却軍令¶
<pb:KR2m0001_WYG_167-6a>¶
得過我以鐡騎向水逼而殺之不然因其濟水而覆之¶
於是麾軍却陣軍遂奔退制之不可止𤣥以八千精卒¶
渡淝水逼之融馳騎掠陣馬倒被殺軍遂大敗晉師乘¶
勝追擊死者相枕堅為流矢所中單騎遁走○後周末¶
隋文帝作相輔少主相州總管尉遲逈舉兵不從隋文¶
帝遣將韋孝寛討之逈男惇(都昆/切)率衆十萬人入武德¶
軍於沁東拒之(沁七/鴆切)與孝寛隔水相持乃布兵二十餘¶
里麾軍小却欲待孝寛軍半渡而擊之孝寛因其却乃¶
<pb:KR2m0001_WYG_167-6b>¶
鳴鼓齊進惇遂大敗○大唐光宅初武太后臨朝稱制¶
徐敬業於揚州起兵以匡復皇家為辭月餘日間致精¶
卒數萬太后遣將軍李孝逸領兵討之敬業率軍拒於¶
下阿谿方成列敬業謂其徒曰自知衣甲非厚者居衆¶
後乃爭退孝逸之師因其動噪而奔擊乃大敗焉¶
　　先設伏乘勢逐敵敗之¶
東晉末盧循率衆數萬方艦而下晉相宋武帝率兵拒¶
之出輕利鬬艦躬提幡鼓命衆軍齊力擊之又上歩騎¶
<pb:KR2m0001_WYG_167-7a>¶
於西岸右軍叅軍庾樂生乘艦不進斬而殉之於是衆¶
軍騰踊爭先軍中多萬鈞神弩所至莫不摧陷宋武自¶
於中流蹙之因風水之勢賊艦悉泊西岸岸上軍先備¶
火具乃投火焚之煙熖翳天賊衆大敗追奔至夜乃歸¶
循等還潯陽初分遣歩兵莫不疑怪及燒賊艦衆乃悅¶
服¶
　　乘勝¶
後漢末曹公征張魯定漢中劉&KR0110;進說曰明公以歩卒¶
<pb:KR2m0001_WYG_167-7b>¶
五千將誅董卓北破袁紹南征劉表九州百郡十幷其¶
八威振天下勢慴内外今舉漢中蜀人覩風破膽失守¶
推此而前蜀可傳檄而定也劉備人傑也有智度而遲¶
新得蜀人猶未附今破漢中蜀人震恐其勢自傾以公¶
之神明因其傾而壓之無不剋也若少緩之則諸葛亮¶
明於理而為相關羽張飛勇冠三軍而為將蜀人既定¶
據險守要則不可犯也今不取必為後憂曹公不從居¶
數日蜀降者說蜀中一日數十驚備斬之而不能禁也¶
<pb:KR2m0001_WYG_167-8a>¶
曹公悔之又問&KR0110;曰今尚可擊否&KR0110;曰今已小定未可¶
擊也(曹公違/之而失)○晉鎮南將軍都督荆州杜元凱襲吳樂¶
鄉(在今江陵郡松/滋縣東六十里)虜都督孫歆沅湘以南至於交廣覩¶
風送欵時衆㑹議或曰百年之寇未可盡尅今將暑熱¶
水潦方降疾疫將起宜俟来冬大舉元凱曰昔燕樂毅¶
藉濟西一戰以併强齊今王師兵威已震譬如破竹數¶
節之後皆迎刃而解也遂指授羣帥直詣秣陵所過城¶
邑莫不束手遂平吳國先議者慙而謝焉○十六國蜀¶
<pb:KR2m0001_WYG_167-8b>¶
李特攻晉將張徽徽軍潰特議欲釋徽還涪(音/浮)諸將進¶
曰徽軍連戰士卒傷减智勇俱竭宜因其弊遂擒之若¶
舍而寛之徽養病收亡餘衆更合圖之未易也特從之¶
復進攻徽潰圍走特遣將水陸追之遂害徽生擒徽子¶
存以徽喪還之○東晉將周訪討賊杜曾曾大潰殺千¶
餘人訪夜追之諸將請待明訪曰曾驍勇能戰向之敗¶
也彼勞我逸是以剋之宜及其衰乘之可滅鼓行而進¶
遂定漢沔○大唐武德初劉武周據太原使其將宋金¶
<pb:KR2m0001_WYG_167-9a>¶
剛屯於河東太宗往征金剛遁走太宗追擊大破之乘¶
勝逐北一日一夜行二百餘里轉戰數十合士卒疲弊¶
至髙壁嶺總管劉𢎞執馬而諫曰糇糧已竭士卒疲頓¶
願且停營待兵糧咸集而後决戰太宗曰功者難成易¶
敗機者難得易失金剛走到汾州衆心已沮我及其未¶
定當乘其勢逐之此破竹之義也如更遲留賊必生計¶
此失機之道遂䇿馬而去諸軍乃進莫敢以饑乏為辭¶
夜宿於雀䑕谷之西原太宗不食二日不解甲三日軍¶
<pb:KR2m0001_WYG_167-9b>¶
中苦饑此夕唯有一羊太宗撫將士與之同食三軍感¶
恩皆飽而思奮明日趨汾州金剛列陣南北七里以抗¶
官軍太宗遣總管李勣等當其北翟長孫等當其南親¶
御大軍以臨之諸軍戰小為賊所乘太宗率精騎三千¶
直趨金剛賊衆大潰○武德初太宗征薛仁杲大破之¶
乘勝遂逼折墌城竇抗等苦諫曰賊主猶堅據城雖破¶
其將宗羅㬋未可即逼請按兵以候其變太宗曰筭之¶
久矣破竹之勢不可失也賊大軍已破餘衆何足為虞¶
<pb:KR2m0001_WYG_167-10a>¶
兇魁之計盡於此矣遂率衆而進至夜半軍臨賊城守¶
陴者皆亂爭自投而下仁杲窮蹙開門請降¶
　　乘勢先聲後實¶
春秋晉侯伐齊齊侯禦諸平隂壍防門而守之廣里晉¶
將范宣子告齊大夫析文子曰吾知子敢匿情乎魯人¶
莒人皆請以車千乘自其鄉入既許之矣若入君必失¶
國子盍圖之子家以告公公恐晏嬰聞之曰君固無勇¶
而又聞是弗能久矣(不能/久敵)齊師夜遁○漢王遣韓信破¶
<pb:KR2m0001_WYG_167-10b>¶
陳餘後信購致廣武君李左車師事之韓信曰僕欲北¶
攻燕東伐齊若何而有功對曰今將軍渉西河虜魏王¶
擒夏說閼與一舉而下井陘不終朝破趙二十萬衆誅¶
成安君名聞海内威振天下此將軍之所長也然而衆¶
勞卒罷(音/疲)其實難用今將軍欲舉倦弊之兵頓之燕堅¶
城之下欲戰恐力不能情見勢屈曠日糧竭而弱燕不¶
服齊必距境以自强也齊燕相持而不下劉項之權未¶
有所分也若此者將軍所短也臣聞善用兵者不以短¶
<pb:KR2m0001_WYG_167-11a>¶
擊長而以長擊短為將軍計莫如按甲休兵鎮趙撫其¶
孤弱百里之内牛酒日至以饗士大夫醳兵(魏都賦曰/醳者順時)¶
(劉逵曰/醳酒也)北首燕路而後遣辯士奉咫尺之書暴所長於¶
燕燕必不敢不聼從燕已從使者東告齊齊必從風而¶
服雖有智者亦難為齊計矣如是則天下事可圖也兵¶
固有先聲而後實者此之謂也韓信並從之燕齊從風¶
而靡¶
　　因敵懼遂取之¶
<pb:KR2m0001_WYG_167-11b>¶
春秋時晉侯圍曹門焉多死(攻曹/城門)曹人尸諸城上(磔晉/死人)¶
(於/城)晉侯患之聼輿人之誦稱舍於墓(舍墓謂將/發塚也)師遷焉¶
曹人兇懼(遷至曹人墓也兇恐/懼聲也音吁勇反)為其所得者棺而出之¶
晉侯因其兇也而攻之遂入曹○晉將朱齡石伐蜀賊¶
譙縱縱將譙道福重兵守涪齡石師次平模去成都二¶
百餘里縱遣將侯暉譙恱屯平模夹岸連城立柵齡石¶
謂禆將劉鍾曰天方暑熱賊今固險攻之難㧞祗困我¶
師吾欲蓄銳息兵伺隙而進卿以為何如劉鍾曰不然¶
<pb:KR2m0001_WYG_167-12a>¶
前揚聲言大衆由内江故譙道福不敢捨涪今重軍逼¶
之出其不意侯暉之徒已破膽矣祗可因其兇懼而攻¶
之勢當必尅尅平模之後自可鼓行而前成都必不能¶
守若緩兵相持虚實相見涪軍復来難為敵也進不能¶
戰退無所資二萬餘人悉為蜀所虜耳從之翼日進攻¶
皆尅斬侯暉等縱之城守相次瓦解¶
　　推人事破災異¶
周武王伐紂師至氾水牛頭山風甚雷疾鼓旗毁折王¶
<pb:KR2m0001_WYG_167-12b>¶
之&KR0406;乘惶震而死太公曰用兵者順天之道未必吉逆¶
之不必凶若失人事則三軍敗亡且天道鬼神視之不¶
見聼之不聞智將不法而愚將拘之若乃好賢而能用¶
舉事而得時此則不看時日而事利不假卜筮而事吉¶
不禱祀而福從遂命驅之前進周公曰今時逆太嵗龜¶
灼告凶卜筮不吉星變為災請還師太公怒曰今紂刳¶
比干囚箕子以飛廉為政伐之有何不可枯草朽骨安¶
所知乎乃焚龜折蓍援枹而鼓率衆先渉河武王從之¶
<pb:KR2m0001_WYG_167-13a>¶
遂滅紂○大唐武德中淮南道行臺僕射輔公祏據丹¶
陽反遣趙郡王孝恭為行軍元帥討之將發與諸將宴¶
集命取水忽變為血在座者皆失色孝恭舉止自若徐¶
諭之曰禍福無門惟人所召自顧無負於物諸君何憂¶
懼之深耶公祏惡積禍盈今承廟算以致討盌中之血¶
乃公祏授首之徴遂盡歡而罷時人服其識度而能安¶
衆竟平公祏焉¶
　　散衆¶
<pb:KR2m0001_WYG_167-13b>¶
後漢初河南賊張歩據齊地漢將耿弇討敗之歩肉袒¶
負斧鑕於軍門(鑕鍖也示必死鑕/之日反鍖竹林反)弇傳歩詣行在而勒¶
兵入據其城樹十二郡旗鼓(凡平城陽琅琊髙密膠東/東莱北海齊千乘濟南平)¶
(原㤗山/臨淄)令歩兵各以郡人詣旗下衆尚十餘萬輜重七¶
千餘輛皆罷遣歸鄉里齊地悉平○後魏末河北賊葛¶
榮為爾朱榮所擒餘衆悉降魏將以賊徒既衆若即分¶
割恐其疑懼或更結聚榮乃普告衆聼從所樂親屬相¶
隨任所居止於是羣情喜恱登即四散數十萬衆一時¶
<pb:KR2m0001_WYG_167-14a>¶
散盡待出百里之外乃始分道押領隨便安置咸得其¶
宜擢其渠帥量才受用新附者咸安時人服其處分之¶
機速焉¶
孫子曰天者隂陽寒暑時節制也(謂順天行誅因隂陽/四時剛柔之制故司)¶
(馬法曰冬夏不興師所以兼愛吾民若細雨沐軍臨機/必有㨗廻風相觸道還而無功雲類羣羊必走之道氣)¶
(如驚鹿必敗之勢黒雲出壘赤氣臨軍皆敗之兆若烟/非烟此慶雲也必勝若霧非霧是泣軍也必敗是知風)¶
(雨之占其/来久矣)¶
　　風雲氣候雜占(語曰天時不如地利地利不如人/和故附於末篇)¶
<pb:KR2m0001_WYG_167-14b>¶
太公曰凡興軍動衆陳兵天必見其雲氣示之以安危¶
故勝敗可逆知也其軍中有知曉時氣者厚寵之常令¶
清朝若日午察彼軍及我軍上氣色皆須記之若軍上¶
氣不盛加警備守輒勿輕戰戰則不足守則有餘察氣¶
者軍之大要當令三五人參馬登髙若臨下察之進退¶
以氣為候○凡興兵動衆忌大風雷而隂不見日○凡¶
氣初出如甑上氣勃勃上積為霧霧為隂隂氣結為虹¶
霓暈珥之屬如不積不結散漫一方不能為災必和雜¶
<pb:KR2m0001_WYG_167-15a>¶
殺氣森森然疾起乃可論占常以平旦下晡日出没時¶
候之期内有風雨災不成或有黒氣如幢出於營中上¶
黒下黄敵欲来求戰無誠實言及九日内必覺備之吉¶
或日月隂沉無光不雨或十日晝夜不見日月名曰蒙¶
日久隂不雨下謀上也○凡敵上氣黄白潤澤者將有¶
威德或軍上氣發漸漸如雲變作山形將有深謀或敵¶
上氣黒中赤在前者將精悍皆不得擊○凡氣上與天¶
連軍中將賢良○凡氣如龍如虎如火煙之形或如火¶
<pb:KR2m0001_WYG_167-15b>¶
光之狀或如山林或如塵埃頭尖而卑或氣黒如門上¶
樓皆猛將氣○凡敵上氣青而疎散者將怯弱前大後¶
小將怯不明○凡軍上氣渾渾圓長赤氣在其中或有¶
氣如赤杵在黒雲中皆有伏兵或兩軍相當赤氣在前¶
後左右者有伏兵隨氣所在防之或有雲絞絞綿綿此¶
以車騎為伏兵或有雲如布席之狀此以歩卒為伏兵¶
或有雲如山岳在外有伏兵不可不審察也○凡降人¶
之氣如人十十五五皆叉手低頭降之象或有氣上黄¶
<pb:KR2m0001_WYG_167-16a>¶
下白名曰喜氣所臨之軍欲求和退若風不旁勃旌旗¶
暈暈順風而揚舉或向敵終日軍行有功勝候也○凡¶
敵軍上氣如山隄上林木不可與戰在吾軍大勝或如¶
火光亦大勝或敵上白氣坌沸如樓縁以赤氣者兵勁¶
不可擊在吾軍必大勝○或敵上氣黄白厚潤而重者¶
勿與戰○或遥視軍上雲如鬬雞赤白相隨在氣中得¶
天助不可擊兩軍相當上有氣如蛇舉頭向敵者戰必¶
勝○凡軍營上有五色氣上與天連此應天之軍不可¶
<pb:KR2m0001_WYG_167-16b>¶
擊有赤黄氣干天亦不可攻或有雲如日月而赤氣繞¶
之如日暈狀有光者所見之地大勝不可攻敵上氣如¶
虎狀其軍不可攻○若逆風来應氣旁勃牙旗折隂不¶
見日旌旗激揚敗候也○若雲氣從敵所来終日不上¶
吾軍不可出出則不利若風氣俱来此為敗候在急也¶
○凡敵上氣色如馬肝如死灰或類偃蓋皆敗徴或黒¶
氣如壞山墮軍上者軍必敗或軍上氣昏發連夜照人¶
則軍士散亂○或軍上有氣五色雜亂東西南北不定¶
<pb:KR2m0001_WYG_167-17a>¶
者其軍必敗○或軍上有赤氣炎炎降天將死衆亂○¶
或軍上有黒氣如牛馬形從氣霧中下漸漸入軍名曰¶
天狗下食血敗軍也○或有雲氣蓋道蒙蔽盡山此敗¶
候○凡城中有白氣如旗者不可攻○或有黄雲臨城¶
有大喜慶○或有青色如牛頭觸人者城不可攻屠○¶
或城中氣出東方其色黄此天鉞也不可伐伐者死○¶
或城上氣如火烟主人欲出戰其氣無極者不可攻○¶
或氣如杵從城中向外者内兵突出主人勝不可攻○¶
<pb:KR2m0001_WYG_167-17b>¶
或城上有雲分為兩彗狀者攻不可得○凡攻城圍邑¶
過旬日不雷雨者城有輔助疾去之勿攻也此皆勝氣¶
○凡攻城圍邑赤氣在城上黄氣四面遶之城中有大¶
將死城降○城上有赤氣如飛鳥擊之可敗也○或有¶
氣出入者人欲逃○或有氣如灰氣出入覆其軍上者¶
士多病城屠○或城上無雲氣士卒散○或城營上有¶
赤雲狀如衆人頭下多死喪流血○攻城有白氣繞城¶
而入者急攻可得若有曲蛇從城外入城者三日内城¶
<pb:KR2m0001_WYG_167-18a>¶
屠此皆敗氣○敵上有雲如車蓋不可擊若有雲如雙¶
青蛇雲去可擊大勝○伏兵氣如幢節在黒雲中轉髙¶
銳不可擊○城營上見有雲如雄雞城必降○邊城雲¶
如蛟龍所見處軍將失魄敵上有雲長如引素如陣前¶
銳或白黒色有謀青色有兵赤色有反黄色急去○敵¶
上有氣如牽牛未可擊有雲如坐人赤色所臨必有卒¶
兵来至驚恐須臾而去○凡占軍氣與敵相對將當訪¶
軍中善相氣者厚寵之留令清朝若日中時察彼軍及¶
<pb:KR2m0001_WYG_167-18b>¶
我軍上氣皆紙筆録記上將軍將軍察之若我軍上氣¶
不善但警備鎮守勿接戰敵在東(日出時/候之)在南(日中/候之)在¶
西(日入/候之)在北(夜半/候之)每庚子日及辰戌午未登五丈髙臺¶
去一里占百人以上便有氣○氣如塵埃前卑後髙者¶
將士精銳不可擊○氣如隄阪前後摩地避之勿擊○¶
見彼軍上氣如塵埃沸粉其色黄白如旗旛暉暉然無¶
風而動將士勇猛不可擊我軍如此亦不用戰○對敵¶
或有氣来甚卑不䕃覆人上下掩搆蓋道者大賊必至¶
<pb:KR2m0001_WYG_167-19a>¶
食不及飽嚴俟之○凡雲起旺相者吉囚死者凶有勝¶
無實勝虚髙勝下澤勝枯長勝短厚勝薄我軍在西賊¶
軍在東西髙東下西厚東薄西澤東枯西長東短則我¶
軍勝也(他皆/倣此)兩軍相對遥見軍上有氣紛紛勃勃如烟¶
如塵賊凶敗○軍上下日無氣者其軍必敗○若我軍¶
無氣將脩德撫士衆存問寒暑警誡固守有赤色氣如¶
火從天下入軍軍亂將死有黒氣如牛猪者瓦觧之氣¶
軍必散有白雲如瓜蔓連結部隊相逐須臾罷而復去¶
<pb:KR2m0001_WYG_167-19b>¶
及至八九而不斷者賊必至嚴守之○若兩氣蒙圍城¶
有入處者外兵當攻入若有出者内兵當突出凡氣安¶
即軍安也氣動揺則軍不安氣四散去軍破且敗其氣¶
如羣羊擊之必大尅○兩軍相當有氣如飛鳥徘徊在¶
其城上或来而髙者兵銳不可擊○兩軍相去十里内¶
三里外軍上無氣是死兵擊之必大勝也○兩軍欲戰¶
視彼軍氣氛氲如焚生草之烟者初必精銳不可當待¶
其氣散擊之必勝其氣黒出如山帶黄是謝氣敵人自¶
<pb:KR2m0001_WYG_167-20a>¶
降○軍敗之氣如羣鳥亂飛即伐之必大勝○氣乍明¶
乍暗皆有詐謀氣過旬不散城有大輔即去之勿攻○¶
凡敵上氣如雙蛇飛鳥如缺垣如壞屋如人無頭如驚¶
麞如走鹿相逐如雞相向皆為敗軍殺將之氣○敵上¶
氣如囷倉正白見日益明者將士猛銳不可擊之○敵¶
上氣黒中有赤氣在前精悍不可當○敵上氣如轉蓬¶
者擊之立破○天子雲如千石倉如髙樓如城門華蓋¶
或赤黄正四方○遊兵氣如彗雲掃除或數百丈萬萬¶
<pb:KR2m0001_WYG_167-20b>¶
無根本○敗軍之氣如破車如人無足無臂○若下輕¶
其將妖怪並作衆口相惑當修德審令繕礪鋒甲勤誠¶
誓士以避天怒然後復擇吉日祭牙旗具太牢之饌震¶
鼓鐸之音誠心啓請以備天門觀其祥應矣○若人馬¶
喜躍旌旗皆前指金鐸之聲揚以清鞞鼓之音宛以鳴¶
此得神明之助持以安衆心乃可用矣雖云用賢使能¶
則不占而事利令明法審則不筮而計成封功賞勞則¶
不禱而福從共苦同甘則犯逆而功就然而臨機制用¶
<pb:KR2m0001_WYG_167-21a>¶
亦有此為助焉¶
　¶
　¶
　¶
　¶
　¶
　¶
　¶
<pb:KR2m0001_WYG_167-21b>¶
　¶
　¶
　¶
　¶
　¶
　¶
　¶
　通典卷一百六十二¶
