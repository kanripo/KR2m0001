# -*- mode: mandoku-view; -*-
#+TITLE: 通典
#+DATE: 2015-08-24 22:48:52.099072
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷六十四
<pb:KR2m0001_WYG_069-1a>¶
欽定四庫全書¶
　通典卷六十四¶
　　唐　京　兆　杜　佑　君　卿　纂¶
　禮二十四　嘉九¶
　　天子車輅¶
上古聖人覩轉蓬為輪輪行可載因物知生復為之輿¶
輿輪相乗流運罔極任重致遠以利天下考工記曰一¶
器而工聚者車為多蓋圓象天輿方象地二十八橑(音/老)¶
<pb:KR2m0001_WYG_069-1b>¶
象列宿三十輻象日月前視則聽鑾和之響傍觀則覩¶
四時之運等威既辨貴賤有序故書曰明試以功車服¶
以庸洎乎魏晉政敎陵遲僭踰莫禁代有變改異制殊¶
狀君臣瞀亂以致顚覆今畧舉沿革不可畢載徴其制¶
作為車輿篇云¶
　　五輅(唐/魏)　(虞/晉)　(夏晉殷宋周齊秦梁漢陳後漢魏/東                    後)¶
　　　　(北齊/)　(後周/)　(隋/)　(大唐/)¶
昔人皇氏乗雲駕六羽出谷口或云車也及五龍氏乗¶
<pb:KR2m0001_WYG_069-2a>¶
龍上下以理古史考云黄帝作車至少昊始駕牛及陶¶
唐氏制彤車乗白馬則馬加馬之初也○有虞氏因彤車¶
而制鸞車○夏后氏因鸞車而制鈎車(鈎之言不/揉自曲)俾車¶
正奚仲建斿旐尊卑上下各有等級○殷因鈎車而制¶
大輅(禮緯曰山車乗鈎乃鈎車之象昔成湯用而郊祀/有山車之瑞山車亦謂之桑根車以金根之色亦)¶
(謂之/大輅)○周因殷輅以制木輅約木以加飾爲王五輅一¶
曰玉輅鍚樊纓十有再就建太常十有二斿以祀(鍚馬/面當)¶
(顱刻金爲之所謂鏤鍚也樊馬大帶也纓馬/鞅也就成也皆以五采罽飾也樊音鞶下同)二曰金輅¶
<pb:KR2m0001_WYG_069-2b>¶
無鍚以金爲婁頷之鉤樊纓九就建大旂以賓同姓以¶
封三曰象輅無鉤以朱飾勒而已樊纓七就建大赤以¶
朝異姓以封皆以玉金象飾諸末而爲名(凡言玉金象/路皆此義)¶
樊及纓五采罽飾之四曰革輅革鞔漆之無他飾以白¶
黑飾韋爲龍勒絛飾樊纓五就建大白以即戎以封四¶
衞(龍駹也以白黒/飾韋雜色爲勒)五曰木輅不革鞔漆之而已以淺黑¶
飾韋爲樊鵠色飾韋爲纓就數同革輅建大麾以田以¶
封藩國○秦平九國蕩滅典籍舊制多亡因金根車用¶
<pb:KR2m0001_WYG_069-3a>¶
金爲飾謂金根車而爲帝軫𤣥旗皂斿以從水徳復法¶
水數駕馬以六(夏太康盤遊無度昆弟五人作歌曰若/朽索之馭六馬則六馬非始於秦制但)¶
(法水數故/相符云爾)○漢武帝天漢四年始定輿服之制郊祀所¶
乗謂之大駕備車千乗騎萬匹其儀甚盛不必師古及¶
王莽簒位武車常軔(如振反車/輪木也)赤眉之亂文物無遺○¶
後漢光武平公孫述始獲葆車輿輦而因舊制金根車¶
擬周之玉輅最尊者也輪皆朱斑重牙貳轂兩轄(轂外/復有)¶
(一轂抱轄其外乃復設轄抱銅置其中東京賦曰/重輪貳轄疏轂飛軨注飛軨畫緹油繫於軸上)金薄¶
<pb:KR2m0001_WYG_069-3b>¶
繆龍爲輿倚較(徐廣曰繆交錯之形也較在箱上説文/曰&KR1017;文畫蕃蕃箱也通俗文曰車箱爲)¶
(較/)文虎伏軾龍首銜軛左右吉陽筩(徒冬/反)鸞雀立衡&KR1017;¶
文畫輈羽蓋華蚤(徐廣曰翠羽蓋黄裏所謂黄屋車也/金華施橑末有二十八枚即蓋弓也)¶
建大旂十有二斿畫日月升龍駕六馬象鑣鏤錫金鑁¶
方釳(訖乞/反)插以翟尾朱兼樊纓赤罽易茸金就十有二¶
左纛以&KR0522;牛尾爲之在左騑馬軛上大如斗是爲徳車¶
大駕則御鳯凰車以金根爲副(其駕𤣥馬六因秦不改/或云始自漢制許愼五)¶
(經異義説天子駕六馬以經言時乗六龍以御天蓋乃/因隂陽之氣乗六上下非爲禮制按周官校人掌王馬)¶
<pb:KR2m0001_WYG_069-4a>¶
(之政凡擇良馬而養乗之乗馬一師四圉四馬爲乗古/毛詩云天子至大夫同駕駟皆有四方之事詩云四牡)¶
(彭彭/是也)○魏武王受漢獻帝命乗金根車駕六馬設五時¶
副車至明帝景初中山茌縣黄龍見以爲魏得地統服¶
色尚黄戎事乗黑首白馬齊王正始中詔出入必御輦¶
乗輿○晉武帝承魏陳留王命乗金根車駕六馬備五¶
時副車及受禪設玉金象革木五輅竝爲法駕旗斿服¶
用悉取周制文物華藻因金根車更増其飾朱斑漆輪¶
加畫&KR1017;文兩箱之後加玳瑁爲鵾趐金銀雕飾時人亦¶
<pb:KR2m0001_WYG_069-4b>¶
謂爲金鵾車斜注旂旗於車之左又加棨㦸於車之右¶
皆橐而施之棨㦸韜以黻繡上繫大蛙蟆幡軛長丈餘¶
於㦸之杪以&KR0522;牛尾大如斗置左騑馬軛上是爲左纛¶
轅皆曲取禮緯山車垂鉤之義玉輅駕駟以黑金象革¶
木駕駟以黄金爲文髦插以翟尾象鑣鏤鍚金鑁方釳¶
繁纓赤罽易茸金就十有二五輅皆有鍚鑾之飾和鈴¶
之響鉤膺玉瓖龍輈華轙(魚倚/反)朱幩(音/汾)法駕行則五輅¶
各有所主復制金根車法漢之文物駕四馬不建旗幟¶
<pb:KR2m0001_WYG_069-5a>¶
上如畫輪車下猶金根之飾○東晉元帝始建大輅戎¶
輅各一(以殷人祀用大輅周/人即戎用戎輅故也)因金根車飾皆駕黑駟是¶
爲𤣥牡安帝義熙中平關洛得姚興爲車輦或時乗用¶
焉○宋孝武大明中尚書左丞荀萬秋改造五輅依晉¶
金根車加赤漆&KR1017;畫玉飾諸末建青旗十有二斿駕駟¶
以𤣥復因漢之安車章施羽葆蓋以祀以金根爲金輅¶
建青旗駕𤣥馬四羽葆蓋以賓象革木輅竝擬玉輅漆¶
&KR1017;畫羽葆蓋象輅視朝革輅即戎二輅竝建赤旗駕𤣥¶
<pb:KR2m0001_WYG_069-5b>¶
馬四木輅建赤麾以田駕赤馬四大事法駕五輅俱出¶
○齊武帝永平初伏曼容議齊徳尚青車旗先青(次赤/次白)¶
(次/黒)軍容戎事宜依漢道行運之色因宋金根車而脩玉¶
輅畫輪金塗両箱上望板前優游通綠金塗鏤鍱(音/葉)碧¶
紋箱鑿鏤金薄帖兩箱外織成衣兩箱裏金塗鏤回釘¶
玳瑁帖望板箱上帖金博山優游上和鑾立花趺銜鈴¶
銀帶玳瑁筩優游下隱膝裏施金塗鏤回花釘織成文¶
優游横前施玳瑁帖金塗花釘金塗倒龍後損鑿銀玳¶
<pb:KR2m0001_WYG_069-6a>¶
瑁龜甲金塗花沓望板金塗受福望龍諸校飾軛及諸¶
未皆螭龍首龍形板在車前銀帶花獸金塗受福緣裏¶
邊鏤鍱玳瑁織成衣裏金塗鏤回花釘外金塗博山辟¶
邪障鳯凰銜花升蓋金塗鏤鍱二十八爪支子花黄錦¶
外衣複碧絹漆布緣油頂絳絲織成顔芚(徒昆/反)赭舌孔¶
雀毛&KR0232;錦綠紋隨隂懸諸珠蜯佩金塗鈴雲朱結綵綬¶
雜色眞孔雀毦一轅漆畫車衡銀花帶衡上金塗博山¶
四鸞鳥立花趺銜鈴龍首銜軛插翟尾上下花沓絳綠¶
<pb:KR2m0001_WYG_069-6b>¶
絲的望繩八枚旂有十二斿畫升龍竿首金塗龍銜大¶
鄒幡眞毦棨㦸織成衣金塗沓駐及受福金塗鴈鏤鍱¶
漆安立牀在車中錦複黄紋爲安立衣錦複黄紋障泥¶
八幅長九尺綠紅錦芚帶織成花五輅江左相承駕駟¶
左右騑爲六施絳絲遊御繩其重轂貳轄飛軨幡赤油¶
金紫眞眊左纛置左騑馬軛上金鑁方釳繁(音/鞶)纓金塗¶
紫皮帶眞毦横在馬膺前其鏤鍚皆如古制初加玉輅¶
爲重蓋棲寳鳯凰綴金鑷珠璫玉蜯珮四角金龍銜五¶
<pb:KR2m0001_WYG_069-7a>¶
采毦又麒麟頭加以綵畫馬首戴之竟陵王子良啓曰¶
凡蓋圓象天軫方象地上無二天之儀下設兩蓋之飾¶
求諸志錄殊爲乖衷又假爲麟首加乎馬頭事不師古¶
鮮或可施至建武中明帝乃省重蓋金輅之飾如玉輅¶
而減少象輅減金輅革輅如象輅而尤減木輅如革輅¶
建大赤麾首施大鄒幡玉輅金輅建碧旂象輅木輅建¶
赤旂○梁武帝初因齊制天監三年五輅旗麾同用赤¶
而斿不異以從行運所尚也七年帝據周禮玉輅以祀¶
<pb:KR2m0001_WYG_069-7b>¶
金輅以賓今祀乗金輅詔下詳議周捨謂金輅爲齊車¶
本不闗於祭祀於是改陵廟皆乗玉輅轡以朱絲○陳¶
初因梁文帝天嘉初令劉仲舉議錯綜漢晉舊飾造玉¶
金象革木等五輅皆金薄交龍爲輿倚較文豹伏軾虬¶
首銜軛左右吉陽筩鸞雀立衡&KR1017;文畫轓綠油蓋黄紋¶
裏相思橑金華末斜注旂旗於車之左各依方色加棨¶
㦸於車之右韜以黻繡獸頭幡長丈四尺懸於㦸杪玉¶
輅正副同駕六馬餘皆駕駟竝金文髦插於翟尾玉爲¶
<pb:KR2m0001_WYG_069-8a>¶
鏤鍚以綵畫蛙蟆幡綴兩頭易漢之飛軨五輅兩箱後¶
皆玳瑁爲鵾翅金銀雕飾兩箱裏衣紅錦金花帖釘上¶
用紅錦爲後襜青紋純帶夏花簟冬綺繡褥○後魏道¶
武帝天興初脩軒冕制乾象等輦草剏制度多違舊章¶
至孝文太和中議曹令李韶更議改正唯備五輅各依¶
方色其餘車輦猶未能具明帝熙平中侍中崔光等議¶
大造車服五輅竝駕五馬亦無經據○北齊車服制度¶
多因後魏天保中所乗是太和中李韶所制五輅○後¶
<pb:KR2m0001_WYG_069-8b>¶
周依周禮設六官置司輅之職掌公車之政辨其名品¶
物色皇帝之輅十有二等一曰蒼輅以祀昊天上帝二¶
曰青輅以祀東方上帝三曰朱輅以祀南方上帝及朝¶
日四曰黄輅以祭地祗中央上帝五曰白輅以祀西方¶
上帝及夕月六曰𤣥輅以祀北方上帝及感帝神州此¶
六輅通漆之而無他飾即周木輅遺象也馬皆疏面之¶
斿就以方色俱十有二七曰玉輅以享先皇加元服納¶
后八曰碧輅以祭社稷享諸先帝食三老五更享諸侯¶
<pb:KR2m0001_WYG_069-9a>¶
耕籍九曰金輅以祭星辰視朔十曰象輅以望秩羣祀¶
十一曰革輅十二曰木輅此六輅漆畫之用玉碧金象¶
革物飾諸末鍚面金鉤就以五采俱十有二其輅之飾¶
重輪重較加茸焉皇帝之輅輿廣六尺有六寸畫輪輈¶
衡以雲牙箱飾&KR1017;文内畫以雜獸獸伏軾鹿倚較三辰¶
之常𤣥青蒼等旗畫繢之六仞曳地設和鑾以節趨行¶
圓蓋方輿以象天地○隋開皇元年内史令李徳林奏¶
後魏輿輦乖制請廢唯留後魏太和時李韶所制五輅¶
<pb:KR2m0001_WYG_069-9b>¶
北齊所遵者後著令制玉輅青質重箱盤輿左龍右虎¶
金鳯翅畫&KR1017;文軛左立纛金鳯一在軾前八鑾在衡二¶
鈴在軾龍輈之上前設障塵青蓋裏繡斿帶金博山綴¶
以鏡子下垂八珮樹四十葆羽輪皆朱斑重牙複轄左¶
建太常十有二斿皆畫升龍日月其長曳地右載闟(他/合)¶
(反/)㦸長四尺闊三尺黻文旗首金龍頭銜鈴及綏垂以¶
結綬駕蒼龍金鑁方釳插翟尾五焦鏤鍚鞶纓十有二¶
就皆五采繒罽爲飾天子祭祀納后則乗之金輅赤質¶
<pb:KR2m0001_WYG_069-10a>¶
左建旟畫飛隼右建闟㦸盤輿鳯翅等竝同玉輅駕赤¶
騮臨朝㑹同饗射飲至則乗之象輅黄質左建旌畫麟¶
右建闟㦸駕黄騮祀后土則乗之革輅白質鞔以革左¶
建旗畫騶虞右建闟㦸駕白駱廵狩臨兵則乗之木輅¶
黑質漆之左建旐畫𤣥武右闟㦸駕黑騮田獵則乗之¶
其五輅竝駕六馬馬飾皆同玉輅復制安車重輿曲壁¶
紫油纁裏通幰朱絲絡網朱鞶纓駕赤騮臨幸所乗(按/隋)¶
(氏五輅遠酌周禮旗斿藻/飾近約漢制文質相半)○大唐因隋制玉金象革木¶
<pb:KR2m0001_WYG_069-10b>¶
是爲天子五輅玉輅青質重輿左青龍右白虎金鳯翅¶
畫&KR1017;文鳥獸黄屋左纛金鳯一在軾前十二鑾在衡(正/輅)¶
(鑾數同副輅/耕根車則八)二鈴在軾龍輈前設障塵青蓋黄裏三層¶
繡飾上設博山方鏡下圓鏡樹羽輪金根朱斑重牙左¶
建旂十有二斿畫升龍其長曳地青繡綢杠右載闟㦸¶
長四尺廣三尺黻文旂首金龍銜錦結綬及縷帶垂鈴¶
金鑁方釳插翟尾五焦鏤鍚鞶纓十有二就祭祀納后¶
供之金輅赤質餘同玉輅駕赤騮饗射祀還飲至則供¶
<pb:KR2m0001_WYG_069-11a>¶
之象輅黄質餘同金輅駕黄騮行道則供之革輅白質¶
鞔以革餘同象輅駕白騮廵狩臨兵事則供之木輅黑¶
質漆之餘同革輅駕黑騮田獵則供之旌旗鞶纓及蓋¶
皆從輅色其蓋文裏俱用黄其鏤錫五輅竝同其飾武¶
徳初著令天子鑾輅玉金象革木五等屬車十乗指南¶
車記里鼓車白鷺車鸞旗車辟惡車皮軒車耕根車安¶
車四望車羊車貞觀元年十一月始加黄鉞車豹尾車¶
通為十二乗以為儀仗之用大駕行幸則分前後施於¶
<pb:KR2m0001_WYG_069-11b>¶
鹵簿之内若大陳設行則分左右施於儀仗之中髙祖¶
太宗大禮則乗輅髙宗不喜乗輅每有大禮則御輦至¶
武太后以為常𤣥宗以輦不中禮廢而不用開元十一¶
年冬祀南郊乗輅而往禮畢騎還(自是行幸郊祀皆騎/於儀仗之内其五輅)¶
(腰輿陳於/鹵簿而已)¶
　　副車(五牛旗轝附/宋  齊  梁)　(秦/陳)　(漢/隋)　(魏唐晉/大)　(東晉/)¶
秦平天下以諸侯所乗之車為副○漢制安車立車各¶
五乗為乗輿副車輪皆朱斑重牙貳轂両轄金薄繆龍¶
<pb:KR2m0001_WYG_069-12a>¶
爲輿倚較文虎伏軾龍首銜軛左右吉陽筩鸞雀立衡¶
&KR1017;文畫輈羽蓋華蚤建大旂十有二斿畫日月升龍駕¶
六馬象鑣鏤錫金鑁方釳插翟尾朱兼樊纓赤罽易茸¶
金就十有二左纛以&KR0522;牛尾爲之在左騑馬軛上大如¶
斗其馬各如方色白馬者朱其髦尾爲朱鬛云所御駕¶
六餘皆駕四後從爲副車(應劭漢官鹵簿圖曰乗輿大/駕則御鳯凰車以金根爲副)¶
○魏因漢制五時副車置髦頭雲竿○晉制五安車五¶
立車合十乗名五時車俗謂五帝車建旗十二斿各如¶
<pb:KR2m0001_WYG_069-12b>¶
車色立車則正豎其旗安車則斜注駕馬不易漢制左¶
右騑金鑁鏤錫黄屋左纛如金根之制行則從後○東¶
晉過江副車遺缺有事權以馬車代之建旗其上其後¶
制五色木牛象五時車豎旗於牛背行則使人輿之(牛/之)¶
(爲義蓋取負重/致逺而安穩)旗常纒而不舒(所謂徳/車結旌)唯天子親戎五¶
旗舒斾(所謂武/車綏旌)○宋因晉而無副車○齊王儉議時乗¶
輿無副昔周五輅大朝臨軒權列三輅今衣書十二乗¶
(□榆轂輪簟子璧綠油衣箱外綠紗明油幢絡通幰竿/刺代棟梁柮檽眞形龍牽支子花頭轅後仗神執承幄)¶
<pb:KR2m0001_WYG_069-13a>¶
(沓金塗□/具□音次)古副車之象也亦曰五時副車青萌車是謂¶
㩉(他合/反)幰車○梁依晉制五牛旗車左青赤右白黑黄¶
居其中象古之五時副車也復制衣書車一曰副車○¶
陳因舊制五時副車飾同五輅竝駕六馬○隋因陳制¶
五時副車色及旗章一同正輅唯降二等駕用四馬○¶
大唐之制副輅五乗大駕行幸皆次於五輅後爲副又¶
五牛旗&KR1221;五黄牛旗處内赤青在左白黑在右各八人¶
執左右威衞隊正各一人檢校大駕鹵簿在小&KR1221;後¶
<pb:KR2m0001_WYG_069-13b>¶
　　戎車(周/)　(漢/)　(魏/)　(晉/)　(宋/)　(齊以後/)¶
周巾車氏革輅即戎車僕掌戎輅之萃(音/倅)廣(古曠/反)車之¶
萃闕車之萃苹車之萃輕(音/罄)車之萃(萃猶副也此五者/兵車所謂五戎也)¶
(戎輅在軍所乗也廣車横陳之車也闕車所謂補闕之/車也苹猶屏也所用對敵自蔽隱之車也輕車所謂馳)¶
(敵致師之車也孫子/八陳有苹車之陳)○漢因周有輕車朱輪輿不巾不¶
蓋建矛㦸幢麾&KR1945;(音/福)轍弩菔(置弩於軾上/駕両馬也)藏於武庫大¶
駕出次屬車在鹵簿中(孫子兵法云有巾有蓋謂之武/剛車武剛車者爲先驅又爲屬)¶
(車輕車爲/後殿也)戎車其飾如耕車蕃以矛麾金鼓折幢翳&KR1945;¶
<pb:KR2m0001_WYG_069-14a>¶
胄甲弩之箙(通俗文曰前/箙謂之歩义)○魏景初改正朔戎事乗黑¶
首白馬建大赤之旗太始中竝建赤旗○晉制輕車駕¶
二馬古之獸車也前後二十乗分居左右輿輪洞朱建¶
矛㦸麾幢置弩於軾上大駕出射聲校尉司馬吏士載¶
以次屬車後○宋依漢制戎車建矛麾邪注之載金鼓¶
羽幢置甲弩於軾上輕車之制因漢不易以武剛車爲¶
殿○齊梁以下及後周與隋或竝用之¶
　　獵車(蹋武車闟㦸車附/)　(周/)　(漢/)　(魏/)　(晉/)　(宋/)¶
<pb:KR2m0001_WYG_069-14b>¶
周謂之竒車(曲禮曰國君不乗/竒車注云獵車也)巾車氏木輅以田○漢¶
制其飾如安車重輞縵輪繆龍繞之一曰闟猪車親校¶
獵乗之○魏因漢制改名蹋輪車○晉因魏制一名闟¶
㦸車○宋因晉制自後無聞¶
　　指南車(有熊氏/齊  梁)　(周魏後漢唐魏/後    大)　(東晉/)　(宋/)¶
黄帝與蚩尤戰於涿鹿之野蚩尤作大霧將士皆迷四¶
方黄帝於是作指南車以示方故後常建焉(出崔豹/古今注)○¶
周致太平越裳氏重譯來獻使者迷其歸路周公爲司¶
<pb:KR2m0001_WYG_069-15a>¶
南之制使載之南周年至國故常爲先導示服遠人而¶
正四方(車法具在尚方/故事其制未詳)○後漢張衡始復創造漢末喪¶
亂其器不存○魏明帝青龍中令博士馬鈞紹而作焉¶
車上有木仙人舉手常指南車箱廻轉所指㣲差晉亂¶
復亡○東晉義熙十三年劉裕平長安始得此車復修¶
之一名司南車駕駟其下制如樓三級四角金龍銜羽¶
葆刻木爲仙人衣羽衣立車上車雖廻運而手恒指南¶
大駕出行爲先啓之乗此車戎狄所制機數不精廻曲¶
<pb:KR2m0001_WYG_069-15b>¶
頻驟猶湏人力正之范陽人祖冲之有巧思常謂宜更¶
造○宋順帝昇明中齊髙帝爲相命冲之造焉車成使¶
撫軍將軍丹陽尹王僧䖍等試之其制甚精百屈千廻¶
未嘗移變○齊因宋制加飾四周箱上施屋指南人衣¶
裙&KR0237;天衣在箱中上四角皆施龍子竿懸雜色眞孔雀¶
毦布皂&KR0232;幔駕牛皆銅鉸飾○梁復名司南車大駕出¶
爲先啓之乗○後魏太武帝使工人郭善明造之彌年¶
不就扶風人馬岳又造垂成善明酖殺之○大唐修之¶
<pb:KR2m0001_WYG_069-16a>¶
備於大駕行則先導¶
　　記里鼓車(東晉/)　(宋/)　(齊/)　(梁/)　(大唐/)¶
東晉安帝義熙十三年劉裕滅後秦所獲未詳其所由¶
來制如指南車駕駟中有木人執槌向鼓行一里則打¶
一槌(崔豹古今注云一名大章車所以識道里也車上/爲二層皆有木人執槌行一里下一層擊鼓行十)¶
(里上一層擊鐲尚方故/事有其作法然未詳之)○宋因之不易大駕鹵簿次指¶
南車後○齊因宋制飾加華蓋子襟衣漆畫鼓機皆在¶
内也○梁因齊制改駕以牛○大唐復脩大駕鹵簿次¶
<pb:KR2m0001_WYG_069-16b>¶
指南車後¶
　　白鷺車(隋/)　(大唐/)¶
隋一名鼓吹車車上施層樓樓上有翔鸞棲焉○大唐¶
之制因之駕四馬大駕出在記里鼓車後¶
　　鸞旗車(漢/)　(晉/)　(宋/)　(大唐/)¶
漢制鸞旗車編羽旄列繫幢傍(胡廣曰以銅作/鸞鳥於車衡上)○晉宋¶
因之駕四馬先路所載○大唐備於大駕鹵簿次白鷺¶
車後¶
<pb:KR2m0001_WYG_069-17a>¶
　　辟惡車(秦/)　(大唐/)¶
秦制也桃弓葦矢所以禳祓不祥太僕令一人在車前¶
執弓箭(出崔豹/古今注)○大唐之制駕四馬大駕出在鸞旗車¶
後¶
　　皮軒車(漢/)　(晉/)　(宋/)　(大唐/)¶
漢制皮軒車以虎皮爲軒○晉宋相因駕四馬皆大夫¶
載自後無聞○大唐備之大駕鹵簿次於辟惡車後¶
　　耕根車(漢/)　(魏/)　(宋/)　(晉/)　(齊/)　(大唐/)¶
<pb:KR2m0001_WYG_069-17b>¶
漢制耕根車如副車有三蓋一曰芝車置&KR1945;耒耜之箙¶
上親耕所乗也(桓譚謂揚雄曰君之為黄門郎居殿中/數見輿輦玉蚤華芝及鳯凰二蓋之屬)¶
(皆𤣥黄五色飾以金玉翠/羽珠絡錦繡茵席者也)○魏因之建赤旗○晉因之¶
駕駟天子親耕所乗置耒耜於軾上一名三蓋車○宋¶
因之○隋以青爲質三重蓋羽葆雕裝同玉輅駕六馬¶
其軾平以青囊盛耒耜而加之籍田則乗之○大唐因¶
隋其飾不易大駕行則備焉¶
　　安車(周/)　(漢/)　(晉/)　(宋/)　(齊/)　(隋/)　(大唐/)¶
<pb:KR2m0001_WYG_069-18a>¶
周制致仕之老及后乗之○漢制乗輿金根安車立車¶
(蔡邕曰五安五立徐廣曰/立乗曰髙車坐乗曰安車)是爲徳車五時車安立亦皆¶
如之各如方色馬亦如之建大旂十有二斿駕六馬餘¶
皆駕四皇太子皇子公列侯皆乗之自漢以後亦爲副¶
車○晉制因之天子所御則駕六其餘竝駕四三公下¶
至九卿各一乗公駕三特進駕二卿駕一○宋因之○¶
齊制諸王三公國公列侯等禮行則乗之○隋制金飾¶
紫通幰朱裏駕四馬臨幸及弔則供之○大唐之制以¶
<pb:KR2m0001_WYG_069-18b>¶
金飾駕四馬臨幸則乗之大駕出在耕根車後¶
　　四望車(齊/)　(隋/)　(大唐/)¶
齊四望車通幰油幢絡斑漆輪轂亦曰皂輪車以加貴¶
臣○隋制同犢車黄金飾青油幢朱裏紫通幰紫絲網¶
駕一牛拜陵臨弔則乗之○大唐之制以金飾駕四馬¶
拜陵臨弔則乗之大駕出在安車後也¶
　　遊車(漢/)　(晉/)　(宋/)¶
漢制九遊車九乗大駕爲先乗○晉宋因之自後無聞¶
<pb:KR2m0001_WYG_069-19a>¶
　　羊車(晉/)　(齊/)　(梁/)　(隋/)　(大唐/)¶
晉制羊車一名輦上如軺伏&KR0693;箱漆畫輪武帝太始中¶
羊琇乗司𨽻糾罪免官○齊依之因制漆畫牽車小形¶
如輿金塗縱容錦衣箱裏隐漆後戸牙蘭轅枕後捎幰¶
竿代棟梁皆金塗鉸飾御及皇太子所乗也○梁因制¶
羊車亦名輦上如軺小兒衣青布袴褶五辮髻數人引¶
之貴賤通得乗之名牽子也○隋大業始置焉金寳飾¶
紫幰朱絲網馭童二十人皆兩環髻服青衣年十四五¶
<pb:KR2m0001_WYG_069-19b>¶
者乗之謂之羊車小吏駕果下馬其大如羊○大唐因¶
之小吏十四人¶
　　畫輪車(晉/)　(宋以後/)¶
晉制畫輪車駕牛以采漆畫輪轂上起四夾杖左右開¶
四望綠油纁朱絲青交絡其上形如輦其下猶犢車貴¶
者不乗大駕次羊車後也○宋齊梁相因爲羣公所乗¶
自後無聞¶
　　鼓吹車(梁/)¶
<pb:KR2m0001_WYG_069-20a>¶
梁制鼓吹車上施層樓四角金龍銜流蘇羽葆凡鼓吹¶
陸則樓車水則樓船在殿庭則畫筍&KR1017;爲樓上有翔鷺¶
棲烏或爲鶴形自後無聞¶
　　象車(晉/)¶
晉武帝太康中平吳後南越獻馴象詔作大車駕之載¶
鼓吹十人使越人騎之元正大㑹入庭大駕鹵簿行則¶
試橋道自後不見¶
　　黄鉞車(晉/)　(大唐/)¶
<pb:KR2m0001_WYG_069-20b>¶
晉制黄鉞車駕一馬大駕行次於華蓋後御麾左右又¶
有金鉞車金鉦車並駕三馬○大唐貞觀以後加之備¶
於大駕鹵簿天寳元年改爲金鉞車¶
　　豹尾車(周/)　(漢/)　(晉/)　(宋/)　(大唐/)¶
周制也所以象君子豹變又以尾者言謙也古者軍正¶
建之(崔豹古/今注云)○漢制大駕出屬車八十一乗法駕出屬¶
車三十六乗最後一乗懸豹尾以前比之省中(胡廣曰/施於道)¶
(路豹尾之/内爲省中)○晉因之在鹵簿之末○宋志徐廣按淮南¶
<pb:KR2m0001_WYG_069-21a>¶
子云軍正執豹皮以正其衆禮記曰前有士師則載虎¶
皮乗輿豹尾以其義類○大唐之制大駕出在黄鉞車¶
後駕二馬右武衞隊正一人在車執之¶
　　建華車(晉/)¶
晉制建華車二乗駕四馬大駕分在左右行自後無聞¶
　¶
　¶
　¶
<pb:KR2m0001_WYG_069-21b>¶
　¶
　¶
　¶
　¶
　¶
　¶
　¶
　通典卷六十四¶
