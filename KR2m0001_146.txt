# -*- mode: mandoku-view; -*-
#+TITLE: 通典
#+DATE: 2015-08-24 22:48:53.827551
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百四十一
<pb:KR2m0001_WYG_146-1a>¶
欽定四庫全書¶
　通典卷一百四十一¶
　　唐　京　　兆　杜　佑　　君　卿　纂¶
　樂¶
夫音生於人心心惨則音哀心舒則音和然人心復因¶
音之哀和亦感而舒惨則韓娥曼聲哀哭一里愁悲曼¶
聲長歌衆皆喜忭斯之謂矣是故哀樂喜怒敬愛六者¶
随物感動播於形氣叶律吕諧五聲舞也者詠歌不足¶
<pb:KR2m0001_WYG_146-1b>¶
故手舞之足蹈之動其容象其事而謂之爲樂樂也者¶
聖人之所樂可以善人心焉所以古者天子諸侯卿大¶
夫無故不徹樂士無故不去琴瑟以平其心以暢其志¶
則和氣不散邪氣不干此古先哲后立樂之方也周衰¶
政失鄭衛是興秦漢以還古樂淪缺代之所存韶武而¶
已下不聞振鐸上不逹謳謡俱更其名示不相襲知音¶
復寡罕能制作而况古雅莫尚胡樂荐臻其聲怨思其¶
状促遽方之鄭衛又何逺乎爰自永嘉戎羯迭亂事有¶
<pb:KR2m0001_WYG_146-2a>¶
先兆其在於兹聖唐貞觀初作破陳樂舞有發揚蹈厲¶
之容(象其威/武也)歌有麤和嘽發之音(麤謂初用干戈平戎/戎既平子愛百姓有)¶
(和樂之心嘽謂樂心發謂喜心言天/下既安功成而喜樂也嘽音昌善反)表興王之盛烈何¶
譲周之文武豈近古相習所能關思哉而人間胡戎之¶
樂久習未革古者因樂以著教其感人深乃移風俗将¶
欲閑其邪正其頽唯樂而已矣¶
　　第一歴代沿革上¶
　　第二歴代沿革下¶
<pb:KR2m0001_WYG_146-2b>¶
　　第三十二律　五聲八音名義　五聲十二律旋¶
　　　　相爲宫　五聲十二律相生法¶
　　　　歴代製造¶
　　第四權量¶
　　　　金一　石二　土三　革四　絲五　木六¶
　　　　　匏七　竹八　八音之外又有三¶
　　　　樂懸¶
　　第五歌　雜歌曲　舞　雜舞曲¶
<pb:KR2m0001_WYG_146-3a>¶
　　第六清樂　坐立部伎　四方樂　散樂　前代¶
　　　　雜樂¶
　　第七郊廟宫懸備舞議　郊廟不奏樂廟諸室别¶
　　　　舞議　祭日不宜徧舞六代樂議　舞佾議¶
　　　　　宗廟迎送神樂議　散齋不廢樂議¶
　　　　臨軒拜三公奏樂議　三朝行禮樂失制議¶
　　　　　三朝上夀有樂議　三朝不宜奏登歌議¶
　　　　　徹食宜有樂議　巴渝舞雜武舞議¶
<pb:KR2m0001_WYG_146-3b>¶
　　　　皇后樂議　東宫宴㑹奏金石軒懸及女樂¶
　　　　等議　皇帝幸東宫鼓吹作議¶
　　　　國哀廢樂議　遏密不設懸議　大䘮而弟¶
　　　　嗣位未三年廢樂議　大䘮在寇梓宫未返¶
　　　　廢樂議　皇后崩服未終廢樂議　太后父¶
　　　　䘮廢樂議　皇后母䘮廢樂議　公主䘮廢¶
　　　　樂議　太子所生䘮廢樂議　大臣䘮廢樂¶
　　　　議　忌月不廢樂議¶
<pb:KR2m0001_WYG_146-4a>¶
　樂一¶
　　歴代沿革上(伏羲嚳神農/  帝    唐)　(黄帝夏少皥/虞      商)　(顓頊/周)¶
　　　(秦/)　(漢/)　(後漢/)　(魏/)　(晋/)　(宋/)¶
伏羲樂曰扶來亦曰立本○神農樂名扶持亦曰下謀¶
(見帝系譜及孝經緯又按隋樂志曰伏羲有網罟之詠/伊耆有葦籥之音葛天八闋神農五絃事與功偕其來)¶
(尚/矣)○黄帝作咸池(咸皆也池施也言徳之無不施也堯/増修而用之周禮曰大咸按大司樂)¶
(以樂舞敎國子舞雲門大卷鄭注云雲門大卷黄帝能/成名萬物以明民共財言其徳如雲之所出民得以有)¶
(族類而樂記曰咸池備矣鄭注云咸池黄帝所作樂名/也堯増修而用之兩注不同賈公彦曰周公以堯時所)¶
<pb:KR2m0001_WYG_146-4b>¶
(存黄帝咸池爲堯樂名則更爲黄帝樂/立名曰雲門雲門之與大卷爲一名也)○少皥作大淵¶
(見皇甫謐/帝王代記)○顓頊作六莖(莖根也謂澤及下也/又樂緯云樂名五莖)○帝嚳¶
作五英(英謂華茂也又樂/緯云樂名六英)○堯作大章(章明也言堯/徳章明也)○¶
舜作大韶(韶繼也言舜能繼堯/之徳周禮曰大㲈)書曰夔命汝典樂敎冑¶
子(胄長也謂元子以下至公卿大夫子弟以歌/詩蹈之舞之敎長國子中和祗庸孝友也)聲依永¶
律和聲(聲謂五聲宮商角徵羽律謂六律六呂/十二月之音氣言當依聲律以和樂也)八音克¶
諧無相奪倫神人以和(倫理也八音能諧理不錯奪/則神人咸和命夔使勉之)夔¶
曰於予擊石拊石百獸率舞(石磬也音之清者拊亦擊/也舉清者和則餘皆從矣)¶
<pb:KR2m0001_WYG_146-5a>¶
(樂感百獸使相率而舞則/神人和可知也於音烏)○禹作大夏(夏大也言禹能/大堯舜之徳禹)¶
(命登扶氏爲承夏之樂有鐘鼓磬鐸鞉鐘所以記有徳/椎鼓所以謀有道擊磬所以待有憂揺鞉所以察有説)¶
(理天下以五聲/爲銘於簨簴)○湯作大濩(湯以寛理人而除邪惡其/徳能使天下得其所言盡)¶
(濩救於/人也)紂棄先祖之樂廼作淫聲書曰作竒伎淫巧以¶
悅婦人(言紂廢至尊之敬營卑䙝之事/作過制伎巧以資耳目之娯)○周武王作大¶
武(武以武功/定天下也)周公作勺(勺言勺先祖之道/勺讀曰酌勺取也)又有房中之¶
樂歌以后妃之德春官大司樂以樂舞敎國子(公卿大/夫之子)¶
(弟/)舞雲門大卷大咸大韶大夏大濩大武(此周所存六/代之樂黄帝)¶
<pb:KR2m0001_WYG_146-5b>¶
(曰雲門大卷黄帝能成名萬物以明民共財言其/徳如雲之所出人得以有族類也卷音其爰反)以六¶
律六呂五聲八音六舞大合樂以致鬼神祗以和邦國¶
以諧萬民以安賔客以説逺人以作動物(六律合陽聲/者六吕合隂)¶
(聲者此十二者以銅爲管轉而相生黄鍾爲首律長九/寸各因而三之上生者三分益一分下生者三分去一)¶
(分焉國語曰律所以立均出度也古者瞽考中聲而量/之度律均鍾言以中聲定律以律立鍾之均也大合樂)¶
(者謂徧作六代之樂也以冬日至作之致天神人鬼以/夏日至作之致地祗物魅動物羽臝之屬虞書云夔曰)¶
(戞撃鳴球搏拊琴瑟以詠祖考來格虞賔在位羣后徳/讓下管鼗鼓合止柷敔笙鏞以間鳥獸蹌蹌簫韶九成)¶
(鳳凰來儀夔又曰於予撃石拊石百獸率/舞庻尹允諧此其於宗廟九奏而應之)乃分樂而序¶
<pb:KR2m0001_WYG_146-6a>¶
之以祭以饗以祀(分謂各用/一代之樂)乃奏黄鍾歌大呂舞雲門¶
以祀天神(以黄鍾之鍾大呂之聲爲之均也黄鍾陽聲/之首大呂爲之合奏之以祀天神尊之也天)¶
(神五帝及日月星辰玉者又各以夏正月祀其所受命/之帝於南郊尊之孝經説曰王者祭天於南郊就陽位)¶
(是/也)乃奏太蔟歌應鍾舞咸池以祭地祇(太蔟陽聲第二/者應鍾爲之合)¶
(咸池大咸地祇所祭於北/郊謂神州之神及社稷)乃奏姑洗歌南呂舞大韶以¶
祀四望(姑洗陽聲第三者南吕爲之合四望五嶽四鎮/四瀆此言祀者司中司命風師雨師或亦用此)¶
(樂/)乃奏㽔賓歌函鍾舞大夏以祭山川(㽔賓陽聲次四/者函鍾爲之合)¶
(函鍾亦名林/鍾函戸南反)乃奏夷則歌小呂舞大濩以享先妣(夷則/陽聲)¶
<pb:KR2m0001_WYG_146-6b>¶
(次五小呂一名中吕先妣姜嫄&KR0130;大人迹感神靈而生/后稷是周之先母周立廟自后稷為始祖而姜嫄無所)¶
(配是以特立廟而/祭之謂之閟宫)乃奏無射歌夾鍾舞大武以享先祖¶
(無射陽聲之下者夾鍾爲之合夾/鍾一名圜鍾先祖謂先公先王也)王出入則令奏王夏¶
尸出入則令奏肆夏牲出入則令奏昭夏(三夏皆/樂章名)凡日¶
月蝕四鎮五嶽崩大傀異災諸侯薨令去樂(四鎮山之/重大者謂)¶
(揚州㑹稽青州之沂幽州之醫無閭冀州之霍山五嶽/岱在兗州衡在荆州嵩在荆河州華在雍州恒在并州)¶
(傀猶怪也傀音鬼大怪之異災謂天地之竒變若星辰/飛霣及地震裂爲害者去樂藏之春秋傳曰壬午猶繹)¶
(萬入去籥萬言入則/去者不入藏之可知)大札大凶大災大臣死凡國之大¶
<pb:KR2m0001_WYG_146-7a>¶
憂令弛懸(札疫癘也凶凶年也災水火也/弛釋下之若今休兵鼓之爲)凡建國禁其¶
淫聲過聲凶聲慢聲(淫聲若鄭衛者過聲失哀樂之節/凶聲亡國之音若桑間濮上慢聲)¶
(謂侮慢/不恭)夫樂本情性浹肌膚而藏骨髓雖經乎千載其¶
遺風餘烈尚猶不絶春秋時陳公子完奔齊(完陳厲公/子則敬仲)¶
(也荘二十二/年遇難奔齊)陳舜之後韶樂在焉故孔子適齊聞韶三¶
月不知肉味曰不圖爲樂之至於斯美之甚也周道始¶
衰怨刺之詩起王澤竭而不作樂官師瞽抱其器而奔¶
散於諸侯益壊缺矣○秦始皇平天下六代廟樂惟韶¶
<pb:KR2m0001_WYG_146-7b>¶
武存焉二十六年改周大武曰五行房中曰壽人衣服¶
同五行樂之色○漢興樂家有制氏(魯人/善樂)以雅樂聲律¶
世世在太樂官但能紀其鏗鏘鼓舞而不能言其義(鏗/鏘)¶
(金石/之聲)髙祖時叔孫通因秦樂人制宗廟樂太祝迎神於¶
廟門奏嘉至(嘉善也善/神之至)猶古降神之樂也皇帝入廟門¶
奏永至以爲行歩之節猶古采薺肆夏也(薺才/私反)乾豆上¶
奏登歌(乾豆脯/羞之屬)獨上歌不以管絃亂人聲欲在位者徧¶
聞之猶古清廟之歌也登歌再終下奏休成之樂美神¶
<pb:KR2m0001_WYG_146-8a>¶
明既饗也(休成樂叔孫/通所奏作)皇帝就酒東廂坐定奏永安之¶
樂美禮已成也又有房中祠樂髙帝唐山夫人所作也¶
(高帝姫唐/山姓也)周有房中樂至秦名曰夀人凡樂樂其所生¶
禮不忘本髙祖樂楚聲故房中樂楚聲也孝惠二年使¶
樂府令夏侯寛備其簫管更名曰安世樂髙廟奏武徳¶
文始五行之舞孝文廟奏昭徳文始四時五行之舞孝¶
武廟奏盛徳文始四時五行之舞武徳舞者髙帝四年¶
作以象天下樂已行武以除亂也文始舞者曰本舜韶¶
<pb:KR2m0001_WYG_146-8b>¶
舞也髙祖六年更名曰文始以示不相襲也而五行仍¶
舊四時舞者孝文所作以示天下之安和也盖樂已所¶
自作明有制也(言自制/作也)樂先王之樂明有法也(遵前代/之法)¶
孝景采武徳舞以爲昭徳以尊太宗廟(文帝/也)至孝宣采¶
昭徳舞爲盛徳以尊世宗廟(武/帝)諸帝廟皆常奏文始四¶
時五行舞云髙祖六年又作昭容樂禮容樂昭容者猶¶
古之昭夏也主出武徳舞(言昭容樂生/於武徳舞)禮容者主出文¶
始五行舞舞入無樂者將至至尊之前不敢以樂也出¶
<pb:KR2m0001_WYG_146-9a>¶
用樂者言舞不失節能以樂終也大抵皆因秦舊事焉¶
(抵歸/也)初髙祖既定天下過沛與故人父老相樂醉酒歡¶
哀作風起之詩令沛中僮&KR0348;百二十人習而歌之至孝¶
惠時以沛宮爲原廟(原重也言已有/正廟更重立之)皆令歌兒習吹以¶
相和常以百二十人爲員文景之間禮官肄業而已(肄/音)¶
(弋二反/習也)至武帝乃立樂府(始置之也樂府之名葢/起於此哀帝時罷之)采詩¶
夜誦(采詩依古遒人徇路采取百姓謳謡以知政敎得/失也夜誦者言辭或秘不可宣露故於夜中歌誦)¶
(也/)有趙代秦楚之謳以李延年爲恊律都尉多舉司馬¶
<pb:KR2m0001_WYG_146-9b>¶
相如等數十人造爲詩賦畧論律呂以合八音之調作¶
十九章之歌以正月上辛用事甘泉圎丘(用上辛依周/禮郊天日也)¶
(辛取齋戒/自新之義)使童男女七十人俱歌昏祠至明然未有本¶
於祖宗之事八音調均又不恊於鍾律而内有掖庭才¶
人外有上林樂府皆以鄭聲施於朝廷昔殷周之雅頌¶
上本有娀(音/嵩)姜嫄卨稷始生𤣥王公劉古公太伯王季¶
姜女(亶甫之/妃也)太任太姒之徳乃及成湯文武受命武丁¶
成康宣王中興下及輔佐阿衡周召太公申伯召虎仲¶
<pb:KR2m0001_WYG_146-10a>¶
山甫之屬君臣男女有功徳者靡不褒揚功徳既信美¶
矣褒揚之聲盈乎天地之間是以光名著於當世遺譽¶
垂於無窮漢之樂有異於此故無得而稱焉是時河間¶
獻王有雅才亦以爲治道非禮樂不成與毛生等共采¶
周官及諸子言樂事者以著樂記因獻所集雅樂天子¶
下太樂官常存𨽻之歲時以備數然不常御至成帝時¶
謁者常山王禹世受河間樂能説其義其弟子宋曅等¶
上書言之下大夫博士平當等考試當以爲河間王所¶
<pb:KR2m0001_WYG_146-10b>¶
獻雅樂立太樂春秋鄉射於學官希闊不講故自公卿¶
大夫觀聽者但聞鏗鏘不曉其意而欲風諭衆庻其道¶
無由(風化/也)是以行之百有餘年徳化至今未成宜風示¶
海内事下公卿以爲久逺難分明當議復寝是時鄭聲¶
尤甚黄門名倡丙強景武之屬富顯於世貴戚五侯定¶
陵富平外戚之家(五侯王鳯以下定陵/淳于長也富平張放)淫侈過度至與¶
人主爭女樂哀帝自爲定陶王時疾之又性不好音及¶
即位下詔曰惟世俗奢泰文巧而鄭衛之聲興夫奢泰¶
<pb:KR2m0001_WYG_146-11a>¶
則下不遜而國貧文巧則趨末背本者衆鄭衛之聲興¶
則淫僻之化流而欲黎庻敦朴家給猶濁其源而求其¶
清流豈不難哉孔子不云乎放鄭聲鄭聲淫其罷樂府¶
官郊祭樂及古兵法武樂在經非鄭衛之樂者條奏别¶
屬他官丞相孔光大司馬何武奏樂人員大凡八百二¶
十九人其三百八十八人不可罷可領屬大樂其四百¶
四十一人不應經法或鄭衛之聲皆可罷奏可然百姓¶
漸漬日久又不制雅樂有以相變豪富吏民沈湎自若¶
<pb:KR2m0001_WYG_146-11b>¶
陵夷壊於王莽也○後漢光武平隴蜀増廣郊祀髙帝¶
配食樂奏青陽朱明西皓𤣥㝠雲翹育命之舞北郊及¶
祀明堂竝奏樂如南郊迎時氣五郊春歌青陽夏歌朱¶
明竝舞雲翹之舞秋歌西皓冬歌𤣥㝠竝舞育命之舞¶
季夏歌朱明兼舞二舞明帝永平三年東平王蒼總定¶
公卿之議曰宗廟宜各奏樂不應相襲所以眀功徳也¶
遂采文始五行武徳爲大武之舞薦之光武之廟時樂¶
四品一曰大予樂郊廟上陵之所用焉二曰雅頌樂辟¶
<pb:KR2m0001_WYG_146-12a>¶
雍鄉射之所用焉三曰黄門鼓吹樂天子宴羣臣之所¶
用也四曰短簫鐃歌樂軍中之所用也又采百官詩頌¶
以爲登歌章帝元和元年籍田𤣥武司馬班固奏籍田¶
歌辭用商頌載芟祠先農自東京大亂絶無金石之樂¶
樂章亡缺不可復知○魏武帝平荆州獲杜䕫善八音¶
常爲漢雅樂郎尤悉樂事於是使創定雅樂時又有散¶
騎郎鄧靜尹商善調雅樂歌師尹胡能歌宗廟郊祀之¶
曲舞師馮肅能曉知先代諸舞䕫悉領之逺考經籍近¶
<pb:KR2m0001_WYG_146-12b>¶
采故事考㑹古樂始設軒懸鍾磬復先代古樂自䕫始¶
也而柴玉左延年之徒妙善鄭聲被寵唯䕫好古存正¶
文帝受禪後改漢巴渝舞曰昭武舞改安世樂曰正世¶
樂嘉至樂曰迎靈樂武徳樂曰武頌樂昭容樂曰昭業¶
樂雲翹舞曰鳯翔舞育命舞曰靈應舞武徳舞曰舜頌¶
舞文始舞曰大韶舞五行舞曰大武舞其衆歌詩多則¶
前代之舊使王粲改作登歌安世及巴渝詩而已明帝¶
太和初詔曰凡音樂以舞爲主自黄帝雲門以下至於¶
<pb:KR2m0001_WYG_146-13a>¶
周大武皆太廟舞名也然則其所司之官皆曰太樂所¶
以總領諸物不可以一物爲名樂官自如故爲太樂太¶
樂漢舊名後漢依讖改爲大予樂官至是改復舊於是¶
公卿奏今請太祖武皇帝樂宜曰武始之舞武神武也¶
武又跡也言神武之始又王跡所起也髙祖文皇帝宜¶
曰咸熙之舞咸皆也熙興也言應受命之運天下由之¶
皆興也夫歌以詠徳舞以象事於文文武爲斌臣等謹¶
製樂舞名章斌之舞(所以章/明聖徳)今有事於天地宗廟則此¶
<pb:KR2m0001_WYG_146-13b>¶
三舞宜竝以薦享及臨朝大享竝宜舞之臣等思惟二¶
舞宜有總名可名大鈞之樂均平也言大魏三代同功¶
以至崇平也又奏祀圓丘以下武始舞者平冕黒介幘¶
元衣裳白領袖中衣絳合幅袴&KR1611;黒韋鞮咸熙舞者冠¶
委白其餘服如前章斌舞者與武始咸熙同服奏於朝¶
廷則武始舞者冠赤介幘生絳袍單衣絳領袖中衣絳¶
合幅袴白布&KR1611;黒韋鞮咸熈舞者進賢冠黒介幘生黄¶
袍單衣白合幅袴此三舞者皆執羽籥其餘服如前(自/兹)¶
<pb:KR2m0001_WYG_146-14a>¶
(以降文武二舞冠/服竝同不復重出)侍中繆襲又奏安世歌本漢時歌名¶
今詩非徃歌之文則宜變改安世樂猶同房中之樂也¶
徃昔議者以房中歌后妃之徳以風天下正夫婦焉宜¶
改安世之名而爲正始之樂襲又省安世歌詩有后妃¶
之義方今享先祖恐失禮意可改安世歌曰享神歌奏¶
可文帝已改安世爲正始而襲至是又改爲享神王肅¶
議髙皇至髙祖文昭廟皆宜兼用先代及武始大鈞之¶
舞按漢時有短簫鐃歌之樂其曲有朱鷺思悲翁艾如¶
<pb:KR2m0001_WYG_146-14b>¶
張上之囘雍離戰城南巫山髙上陵将進酒君馬黄芳¶
樹有所思雉子斑聖人出上雅臨髙臺逺如期石留務¶
成𤣥雲黄雀釣竿等曲列於鼓吹多序戰陣之事及魏¶
受命改其十二曲使繆襲爲詞述以功徳言代漢之意¶
(是時呉亦使韋昭制吹鐃/部十二曲以述堅權功徳)○晋武帝初郊廟明堂禮樂¶
權用魏儀盖遵周室肇稱殷禮之義但改樂章而使傅¶
𤣥爲之詞又令荀朂張華夏侯湛成公綏等各造郊廟¶
諸樂歌詞九年荀朂以杜䕫所製律呂校太樂總章鼓¶
<pb:KR2m0001_WYG_146-15a>¶
吹八音與律呂乖錯依古尺作新律吕以調聲韻律成¶
遂頒下太常使太樂總章鼓吹清商施用(隋平陳獲宋/齊舊樂詔於)¶
(太常置清商署以管之盖採此爲名求得/陳太樂令蔡子元干普明等復居其職)荀朂遂典知¶
樂事啓朝士觧音者共掌之使郭夏宋識等造正徳大¶
悦二舞其樂章亦張華所作又改魏昭武舞曰宣武舞¶
羽籥舞(魏武始咸熙章斌/三舞皆執羽籥)曰宣文舞傅𤣥又作先農先¶
蠶歌詩咸寜元年詔定祖宗之號而廟樂同用正徳大¶
悦之舞自武帝受禪命傅元改漢鼓吹鐃歌還爲二十¶
<pb:KR2m0001_WYG_146-15b>¶
二曲述以功徳代魏鼓角横吹曲按周禮以鼖鼓鼓軍¶
事説者云蚩尤氏帥魑魅與黄帝戰於涿鹿帝乃命吹¶
角爲龍吟以禦之其後魏武王北征烏丸□沙漠而軍¶
士多思於是減爲半鳴而尤更悲矣胡角者本以應胡¶
笳之聲後漸用之横吹有雙角即胡樂也張騫入西域¶
傳其法於西京唯得摩訶兠勒一曲李延年因胡曲更¶
造新聲二十八觧乘輿以爲武樂後漢以給邊将和帝¶
時萬人將軍得之魏晋以來二十八觧不復具存用者¶
<pb:KR2m0001_WYG_146-16a>¶
有黄鶴隴頭出關入關出塞入塞折楊栁黄覃子赤之¶
楊望行人十曲懐帝永嘉之末伶官樂器皆沒於劉石¶
至江左初立宗廟尚書下太常祭祀所用樂名太常賀¶
循答云魏氏増損漢樂以爲一代之禮未審大晋樂名¶
所以爲異遭離喪亂舊典不存然此諸樂皆和之以鍾¶
律文之以五聲詠之以歌詞陳之於舞列宮懸在庭琴¶
瑟在堂八音迭奏雅樂並作登歌下管各有常詠周人¶
之舊也自漢以來依於此禮自造新詩而已舊京荒廢¶
<pb:KR2m0001_WYG_146-16b>¶
今既散亡音韻曲折又無識者(張華表曰漢氏所用文/句長短不齊盖以歌詠)¶
(絃節本有循而識樂知音足以/制聲度曲二代三京襲而不變)則於今難以意言於時¶
以無雅樂器及伶人省大樂幷鼓吹令是後頗得登歌¶
食舉之樂猶有未備明帝大寕末又詔阮孚等損益之¶
成帝咸和中乃復置大樂官以戴綬爲令鳩集遺逸而¶
尚未有金石也初荀朂既以新律造二舞又更修正鐘¶
磬未竟而朂薨惠帝元康三年詔其子黄門郎蕃修定¶
金石以施郊廟尋遇喪亂遺聲舊制莫有記者庾亮爲¶
<pb:KR2m0001_WYG_146-17a>¶
荆州與謝尚共爲朝廷修復雅樂亮尋薨庾翼桓温等¶
事軍旅樂器在庫遂至朽壊焉及慕容儁平冉閔兵戈¶
之際而鄴下樂人頗有來者謝尚時鎮夀陽於是採拾¶
樂人以備太樂幷製石磬雅樂始頗具而王猛平鄴慕¶
容氏所得樂聲又入關右孝武太元中破苻堅獲其樂¶
工楊朂等閑習舊樂於是四廂金石始備焉乃使曹毗¶
王珣等増造宗廟歌詩然郊祀遂不設樂○宋武帝永¶
初元年有司奏皇廟肇建廟祀應設雅樂乃晋樂也太¶
<pb:KR2m0001_WYG_146-17b>¶
常鄭鮮之等各撰立新歌黄門侍郎王韶之撰歌辭七¶
首並令施用十二月又奏依舊止朝設樂改太樂諸歌¶
辭時王韶之又撰二十二章改正徳舞曰前舞大悦舞¶
曰後舞文帝元嘉九年太樂令鍾宗之更調金石至十¶
四年治書令史奚縱又改之二十年南郊始設登歌詔¶
顔延之造歌詩廟舞猶闕孝武孝建元年有司奏前殿¶
中曹郎荀萬秋議郊廟宜設樂於是使内外博議竟陵¶
王誕等並同萬秋議建平王宏議以凱容爲韶舞宣烈¶
<pb:KR2m0001_WYG_146-18a>¶
爲武舞祖宗廟樂總以徳爲名章皇太后廟奏文樂永¶
至等樂仍舊皇帝祠南郊及廟迎神送神並奏肆夏皇¶
帝入廟門奏永至皇帝南郊初登壇及廟門中詣東壁¶
奏登歌其初獻奏凱容宣烈之舞終獻奏永安之樂郊¶
廟同孝武又使謝荘造郊廟舞樂明堂諸樂歌辭二年¶
有司又奏先郊廟舞樂皇帝親奉初登壇及入廟詣東¶
壁並奏登歌不及三公行事左僕射建平王宏重議公¶
卿行事亦宜奏登歌有司又奏元㑹及二廟齋祠登歌¶
<pb:KR2m0001_WYG_146-18b>¶
依舊並於殿庭設作廟祠依新儀注登歌人上殿絃管¶
住下今元㑹登歌人亦上殿歌絃管住下按廢帝元徽¶
五年太樂雅鄭共千餘人後堂雜伎不在其數(梁裴子/野宋畧)¶
(曰先王作樂崇徳以格神人通天下之至和節羣生之/流放天子之於士庻未曽去其樂而無非僻之心也及)¶
(周道衰㣲音失其序亂代先之以忿怒亡國從之以哀/思優雜子女蕩目淫心充庭廣奏則以魚龍靡慢爲&KR0347;)¶
(瑋㑹同饗覲則以呉趨楚舞爲妖妍&KR0655;羅霧縠侈其衣将/疎金鏤玉砥其器在上班賜寵臣羣下從風而靡王侯)¶
(相歌伎塡室鴻商富賈舞女成羣競相夸大互有爭奪/如恐不及莫爲禁令傷風敗俗莫不在此優音又収反)¶
　通典卷一百四十一¶
