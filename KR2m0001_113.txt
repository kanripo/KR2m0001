# -*- mode: mandoku-view; -*-
#+TITLE: 通典
#+DATE: 2015-08-24 22:48:53.039063
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百八
<pb:KR2m0001_WYG_113-1a>¶
欽定四庫全書¶
　通典卷一百八¶
　　唐　京　兆　杜　佑　君　卿　纂¶
　禮六十八　開元禮纂類三　序例下¶
　　君臣冕服冠衣制度¶
大裘冕無旒金飾玉簪導以組為纓色如其綬(令云冕/長尺六)¶
(寸廣八寸𤣥表纒裏/以下廣狭皆准此例)裘以黒羔皮為之(令云𤣥領褾襟/緣朱裳後有詔)¶
(夏月以/葛代裘)白紗中單(令云皂領/青褾&KR1638;裾)革帯玉鈎䚢大帯(令云素/帯朱純)¶
<pb:KR2m0001_WYG_113-1b>¶
(其外上以朱下以緑紐約/用組黻蔽膝也随裳色)鹿盧玉具劒火珠鏢首白玉¶
雙珮𤣥組雙綬六綵(令云𤣥黄赤白縹緑純𤣥質長二/丈四尺五百首廣一尺小雙綬長)¶
(二尺六寸色同大綬而/首半之間施三玉環)朱韈赤舄祀天神地祗則服之¶
○衮冕垂白珠十有二旒(令云以組為/纓色如其綬)黈纊充耳玉簪¶
導𤣥衣纁裳十二章(令云八章在衣日月星辰山龍華/蟲火宗彛四章在裳藻粉米黼黻)¶
(衣褾領為升龍皆織成為之龍山以/下每章一行重以為等每行十二也)白紗中單(令云黻/領青褾)¶
(襈𥚑黻加龍山火三章毳冕以上/山火二章絺冕山一章𤣥冕無章)革帯大帯劒玊珮綬¶
韈與上同舄加金飾享廟謁廟及朝遣上将征還飲至¶
<pb:KR2m0001_WYG_113-2a>¶
踐阼加元服納后元日受朝及臨軒册拜王公則服之¶
○鷩冕服七章(令云三章在衣華蟲火宗/彛四章在裳藻粉米黼黻)餘同衮冕有¶
事逺主則服之○毳冕服五章(令云三章在衣宗彛藻/粉米二章在裳黼黻也)¶
餘同鷩冕祭海岳則服之○絺冕服三章(令云一章在/衣粉米二章)¶
(在裳/黼黻)餘同毳冕祭社稷先農則服之○𤣥冕服(令云衣/無章裳)¶
(刺黼/一章)餘同絺冕䄍祭百神朝日夕月則服之○通天冠¶
加金博山附蝉十二首施珠翠黒介幘組纓翠緌玉若¶
犀簪導絳紗裏白紗中單(令云朱/領襈𥚑)白裙襦(令云亦/裙衫也)絳紗¶
<pb:KR2m0001_WYG_113-2b>¶
蔽膝白假帯方心曲領其革帯劒珮綬與上同白韈黒¶
舄(令云若未加元服則雙童髻空/頂黒介幘雙玉導加寳飾也)諸祭還冬至受朝元¶
㑹冬㑹則服之○武弁金附蝉平巾幘餘同前服&KR0688;武¶
出征四時蒐狩大射禡類宜社賞祖罰社纂嚴則服之¶
○弁服(令云弁以/鹿皮為之)十二&KR0722;(令云&KR0722;以白/玉珠為之)玉簪導絳紗衣¶
素裳革帯白玉雙珮鞶龍小綬白韈烏皮履朔日受朝¶
則服之○黒介幘白紗單衣白裙𥜗革帯素韈烏皮履¶
拜陵則服之○白紗㡌(令云赤/烏紗㡌)白裙襦白韈烏皮履視¶
<pb:KR2m0001_WYG_113-3a>¶
朝聼訟及宴見賔客則服之○平巾幘金寳飾導簪冠¶
支皆以玉紫褶(令云赤/白褶)白袴玉具装真珠寳鈿帯靴乗¶
馬則服之○翼善冠其裳服及白練裙襦通著之若服¶
袴褶則與平巾幘通著之○皇太子衮冕垂白珠九旒¶
(令云以純為/纓色如其綬)青纊充耳犀簪導𤣥衣纁裳九章(令云五/章在衣)¶
(山龍華蟲火宗彛四章在裳藻粉米黼黻/織成為之毎章一行重以為等毎行九)白紗中單(令/云)¶
(黼領青/褾&KR1638;裾)革帯金鈎䚢大帯(令云素帯不朱裏亦純以朱/緑紐約用緑随裳色火山二)¶
(章/)玉具劒(令云金寳/飾玉褾首)瑜玉雙珮朱組雙大綬(令云四采/赤白縹紺)¶
<pb:KR2m0001_WYG_113-3b>¶
(純朱質長丈八尺三百三十首廣九寸小雙綬/長二尺六寸色同大綬而首半之間施三玉環)朱韈赤¶
舄(令云舄/加金飾)侍從祭祀及謁廟加元服納妃則服之○具¶
服逺逰三梁冠加金附蝉九首施珠翠黒介幘髪纓翠¶
緌犀簪導絳紗衮白紗中單(令云皂領/褾&KR1638;裾)白裙襦白假帯¶
方心曲領絳紗蔽膝其革帯劒珮綬與上同白韈黒舄¶
未冠則雙童髻空頂黒介幘雙玉導加寳飾謁廟還宫¶
元日冬至朔日入朝釋奠則服之(其朔望日入朝通服/袴褶五日常朝亦准)¶
(此/)○公服逺逰冠(簪導以上/並同前)絳紗單衣白裙襦革帯瑜¶
<pb:KR2m0001_WYG_113-4a>¶
玉隻珮方心紛鞶嚢(令云長六尺四寸廣/二寸四分色同大綬)白韈烏皮履¶
五日常朝元日冬至受朝則服之○烏紗㡌白裙襦白¶
韈烏皮履視事及宴見賔客則服之○弁服犀簪導組¶
纓玉&KR0722;九絳紗衣素裳革鞶嚢小綬隻珮白韈烏皮履¶
朔日及視事則兼服之○平巾幘金飾犀簪導紫褶白¶
袴玉梁珠寳鈿帯靴乗馬服之○進徳冠九&KR0722;加金飾¶
其常服及白練裙襦通著之若服袴褶則與平巾幘通¶
著之○羣官衮冕垂青珠九旒以組為纓(令云纓色如/綬以下旒纓)¶
<pb:KR2m0001_WYG_113-4b>¶
(皆如/之)青纊充耳簪導(令云五品以/上乃通用犀)青衣纁裳服九章(令/云)¶
(毎章一行重以為等毎行九五章在衣龍山華蟲火宗/彛四章在裳藻粉米黼黻皆絳為繡鷩冕以下亦毎章)¶
(一行各/依旒数)白紗中單(令云中單黼領朱裏皆/純中單青領青褾&KR1638;𥚑)革帯鈎䚢大¶
帯(令云二品以上素帯不朱裏皆純其外上以朱下以/緑五品以上素帯紕其垂外以𤣥内以黄紐約皆用)¶
(青組黼皆裳色毳冕以上火山/二章絺冕山一章𤣥冕無章)金玉飾劒(令云三品以/下用玉不得)¶
(加珠/寳)山𤣥玉珮緑綟綬(親王/朱綬)朱韈赤舄第一品服之○¶
鷩冕八旒服七章(章数已/具前数)水蒼玉珮紫綬金飾劒餘同¶
衮冕第二品服之○毳冕七旒服五章水蒼玉珮紫綬¶
<pb:KR2m0001_WYG_113-5a>¶
金飾劒餘同衮冕第三品服之○絺冕六旒服三章水¶
蒼玊珮青綬金飾劒餘同衮冕第四品服之○𤣥冕五¶
旒衣無章裳刺黻一章水蒼玉珮黒綬金飾劒餘同衮冕¶
第五品服之○爵弁色同爵無旒無章𤣥纓簪導青衣¶
纁裳白紗中單(令云青領/褾襈裾也)革帯鈎䚢大帯(令云練帯紕/其垂内外以)¶
(緇紐約/用青組)爵韠韈赤履九品以上服之(凡冕服及爵弁服/助祭及親迎則服)¶
(之若私家祭祀三品以上及褒聖侯祭孔宣父服𤣥冕/五品以上服爵弁六品以下服進賢冠凡冕制以羅為)¶
(之其服用紬為/之其黻用繒也)○逺逰冠三梁黒幘青緌(凡文官皆青/緌以下准此)¶
<pb:KR2m0001_WYG_113-5b>¶
(也/)諸王服之親王即加金附蝉○進賢冠三品以上三¶
梁五品以上兩梁九品以上一梁(三師三公太子三師/三少五等爵尚書省)¶
(秘書省諸寺監太子詹事府三寺及散官親王傅友/文學諸州縣闗津嶽瀆等流内九品以上服之也)○¶
武弁平巾幘(武官及中書門下省殿中省内侍諸衛及/太子諸坊諸帥府及戍鎮流内九品以上)¶
(服之若侍中中書令左右散騎常侍/則加貂蝉侍左者左珥侍右者右珥)○灋冠(一名獬豸/冠一角為)¶
(獬豸之形御/史以上服之)○高山冠(内侍省内謁者/監内謁者服之)○却非冠(亭長/門僕)¶
(服之凡應冠而未冠者並雙童髻空頂幘五品以/上雙玉導金飾二品以上加寳飾六品以下無飾)○朝¶
服(亦名具服冠幘纓簪導絳紗單衣白紗中單白裙𥜗/赤裙衫革帯鈎䚢假帯曲領方心絳紗蔽膝韈舄劒)¶
<pb:KR2m0001_WYG_113-6a>¶
(雙緌一品以下五品以上陪祭朝饗拜表大/事則服之六品以下去劒珮綬餘並同也)○公服(亦/名)¶
(從省服冠幘纓簪導絳紗單衣白裙衫革帯鈎䚢假帯/方心韈履紛鞶嚢隻珮一品以下五品以上朔望朝謁)¶
(見東宫則服之其六品以下去紛鞶嚢隻珮並同/若致仕官以理去官被召謁見皆服前官從省服)○弁¶
服(以鹿皮為之/通用烏紗也)牙簪導(五品以上/通用犀也)纓玉&KR0722;朱衣素裳革¶
帯鞶囊小綬雙珮白韈烏皮履(一品九&KR0722;二品八&KR0722;三/品四品六&KR0722;五品五&KR0722;)¶
(六品以下去&KR0722;/及鞶嚢綬珮)文官職事九品以上尋常公事服之(泥/雨)¶
(則通著/常服)平巾幘簪導(五品以上通用犀/六品以下通用角)冠支(令云皆金/飾五品以)¶
(上通/用玉)紫褶(令云五品以上緋褶七品/以上緑褶九品以上碧褶)並白大口袴起梁¶
<pb:KR2m0001_WYG_113-6b>¶
帯(三品以上玉梁寳鈿五品以上/金梁寳鈿六品以上金飾隐起)烏皮靴武官及衛官¶
尋常公事則服之(文官乗馬又通服之武官/陪位大仗加螣蛇𥜗襠也)○進徳冠¶
五品以上附山雲&KR0722;数准弁以金飾梁及靴趺(三品以/上加金)¶
(絡/也)内外百官文武官九品以上十月以後二月以前常¶
服及白練裙襦通著之(五品以上行六品以下冠去&KR0722;/珠若服袴褶非陪位大仗則與)¶
(平巾幘者通著袴褶五品以上通/用紬綾及羅六品以下通用小綾)凡典謁武弁絳公服¶
學生黒介幘青襟服齋郎介幘絳褠服外州品子等皆¶
平巾幘緋衫大口袴朝集從事則服之若外官拜表受¶
<pb:KR2m0001_WYG_113-7a>¶
制皆朝服○凡職事官三品以上有公爵者嫡子婚聼¶
假以四品冕服若五品以上子孫九品以上子及五品¶
等爵皆聼弁服若庶人婚聼假以絳公服若刻漏生漏¶
童服青袴褶總角之服(令云諸流外官行署三品以上黒/介幘絳公服方心革帯鈎䚢假)¶
(帯襪履九品以上絳褠衣制同絳公服袖狭形直如溝/不垂朝去方心假帯餘同公服其非行署者太常寺謁)¶
(者祝史贊引鴻臚寺司儀諸典書學内侍省典引太子/右春坊掌儀内坊導客舍人諸贊王公以下舍人公主)¶
(謁者等各准行署依品服自外及在雜職掌無官品者/皆平巾幘緋衫大口袴藥童奉觯年少者皆總角髻朝)¶
(集從事則服之餘條目自有制者不用此例黒介幘簪/導深衣青襟褾領革帯韈履未冠者雙童髻空頂黒介)¶
<pb:KR2m0001_WYG_113-7b>¶
(幘去革帯國子太學四門學士俊士叅見則服之律書/算學士州縣學士則黒介幘白裙襦外官拜表受制皆)¶
(朝服本品無朝服者則公服諸職事官三品以上有公/爵者嫡子謂經命訖者婚聼假以四品冕服諸五品以)¶
(上子孫九品以上子及五等爵婚皆聼假以爵弁服庻/人婚聼假以絳公服諸州縣倉督市令縣録事佐史里)¶
(正岳瀆祝史齋郎並介幘絳褠衣平巾幘緋褶大口袴/紫褠尚食局典膳局主食大官署監膳史食官署掌膳)¶
(服之平巾緑幘青布袴褶尚食局主膳典膳局典食大/官署食官署供膳良醖署奉觯服之五辨青袴褶青耳)¶
(屩羊車小吏服之總角髻青袴褶漏刻生漏童/服之諸衣冠應入鹵簿異於夲制者從鹵簿)¶
　　皇后王妃内外命婦服及首飾制度¶
皇后服首飾花十二樹(小花如大花之/数并兩博鬢也)禕衣(令云染青/織成為之)¶
<pb:KR2m0001_WYG_113-8a>¶
(文為翬翟之形素/質五色十二等)素紗中單(令云黼領羅縠/褾&KR1638;皆用朱色)蔽膝(令云/随裳)¶
(色以緅為褾&KR1638;皆/用翟為章三等)大帯(令云随衣色朱裏紕其外上以/朱錦下以緑錦紐約用青組)青¶
衣革帯青韈舄(令云舄/加金飾)白玉雙珮𤣥組雙大綬(令云章/綵尺寸)¶
(與乗/輿同)受册助祭朝會諸大事則服之○鞠衣(黄羅為衣/其蔽膝大)¶
(帯及衣革帯舄並随衣/色餘與禕衣同唯無翟)親蠶則服之○鈿釵禮衣十二¶
鈿服通用雜色制與上同加隻珮小綬(去舄/加履)宴見賔客¶
則服之○皇太子妃服首飾花九樹(小花如大花之/数並兩博鬢也)䄖¶
翟(青織成為之文為揺翟/之形青質九色九等)素紗中單(令云黼領羅縠/褾&KR1638;皆同朱色)蔽膝¶
<pb:KR2m0001_WYG_113-8b>¶
(随裳色用緅為領縁/以䄖翟為章二等)大帯(令云随衣色不朱裏紕其外/上以朱錦下以緑錦紐約用)¶
(青/組)青衣革帯青韈舄(令云舄/加金飾)瑜玉雙珮純朱雙大綬(章/綬)¶
(尺寸與皇/太子同也)受册助祭朝會諸大事則服之○鞠衣(黄羅/為之)¶
(其蔽膝大帯革帯並随衣/色餘與䄖衣同唯無翟)從蠶則服之○鈿釵禮衣九¶
鈿服通用雜色制與上同加雙珮小綬(去舄/加履)宴見賔客¶
則服之○内外命婦服花釵(施兩博鬢寳鈿飾一品九/樹二品八樹三品七樹四)¶
(品六樹五品五/樹寳鈿准花樹)翟衣青質(羅為之繡為翟䄖衣一品翟/九等二品八等三品七等四)¶
(品六等五/品五等)並素紗中單(令云黼領朱褾/&KR1638;亦通用羅縠)蔽膝(随裳色以/緅為領緣)¶
<pb:KR2m0001_WYG_113-9a>¶
(加以文繡重翟為章/二等一品以下同)大帯青衣革帯青韈舄珮綬内¶
命婦受册從蠶朝㑹則服之其外命婦及受册從蠶大¶
朝㑹亦准此○鈿釵(一品九鈿二品八鈿三品/七鈿四品六鈿五品五鈿)禮衣通¶
用雜色制與上同加雙珮小綬(令云去/舄加履)内命婦尋常見¶
外命婦朝恭辭見及禮㑹則服之○六尚寳林御女采¶
女及女官等服禮衣通用雜色制與上同唯無首飾珮¶
綬七品以上有大事則服之尋常供奉則公服(公服去/中單蔽)¶
(膝大/帯也)九品以上大事及尋常供奉並公服東宫准此女¶
<pb:KR2m0001_WYG_113-9b>¶
史則半袖裙襦○凡公主王妃珮綬同諸郡縣主内命¶
婦各准品服外命婦各從夫及子若不同夫及子而加¶
邑號亦准品花釵(覆笄而已幷兩博鬢/任以金銀雜寳飾也)大袖連裳青質¶
素紗中單(采褾/&KR1638;也)蔽膝(随裳色朱/為緣帯也)大帯(紕其外上以朱下/以緑紐約用青組)¶
以青衣革帯韈舄履(同裳/色也)六品以下九品以上妻及九¶
品以上女嫁則服之○花釵(以金銀琉/璃等塗飾)連裳青以青衣¶
革帯韈履(同裳/色也)庶人女嫁則服之○凡百官女嫁聼服¶
母服廟見本生䕃髙准兄弟凡王公以下及婦人服飾¶
<pb:KR2m0001_WYG_113-10a>¶
等級上得兼下下不得僭上¶
　　齋戒¶
凡大祀齋官皆前七日集尚書省太尉誓曰某月日祀¶
昊天上帝於圓丘(其誓各随祭/享祀事言之)各揚其職不供其事國¶
有常刑散齋理事如舊夜宿止於家正寢唯不弔䘮問¶
疾不作樂不判署刑煞文書不行刑罰不經穢惡致齋¶
唯祀事得行其餘悉㫁(凡大祀之官散齋四日中祀三/日小祀二日致齋大祀三日中)¶
(祀二日小祀一日其致齋日三公於都省安置所司鋪/設其餘官皇城内有本司者於本司無者於太常郊社)¶
<pb:KR2m0001_WYG_113-10b>¶
(太廟齋坊安置皆日未出前到齋所至祀前一日各從/齋所晝漏上水三刻向祀所仍令平明清所行之路道)¶
(次不得見諸凶穢衰絰過訖任行其哭泣之聲聞於祭/所者權㫁訖事非應散齋者唯清齋一宿於本司及祀)¶
(所凡大祀中祀接神齋官祀前一日皆沐浴九品以上/皆官給明衣齋郎升壇行事亦權給潔服應齋官所習)¶
(禮臨時闕者通攝行事致齋之日先不食公糧及無本/司者太官准品給食祈告一日清齋者設食亦如之凡)¶
(散齋有大功以上䘮致齋有周以上䘮並聼赴即居緦/麻以上䘮者不行宗廟之祭其在齋坊病者聼還死於)¶
(齋所同房不/得行事也)¶
　　祈禱¶
京都孟夏以後旱則祈岳鎮海瀆及諸山川能興雲雨¶
<pb:KR2m0001_WYG_113-11a>¶
者於北郊望而告之(又祈社稷又祈宗廟皆七日一祈/不雨還徙岳瀆如初旱甚則修雩)¶
(秋分以後不雩初祈一旬不雨即徙市禁屠殺㫁繖扇/造土龍雨足則報祀祈用酒脯醢報用常祀皆有司行)¶
(事凡齋未及祈而雨及所經者皆報祀凡州縣旱則祈/雨先社稷又祈界内山川能興雲雨者餘准京都例若)¶
(岳鎮海瀆州刺史上佐行事其山川判司行事/縣則縣令縣丞行事祈用酒醢脯報以少牢也)霖雨不¶
已禜京城諸門(門别三日毎一日禜不止乃祀山川岳/鎮海瀆三日不止祈社稷宗廟若州縣)¶
(禜城門不止祈界内山川及社稷三禜一祈皆准京都/例並用酒脯醢國城門報用少牢州縣城門用特牲也)¶
　　雜制¶
皇帝天子(天下/通稱)陛下(對揚咫尺上/表通稱也)至尊(臣下内/外通稱)乗輿(服/御)¶
<pb:KR2m0001_WYG_113-11b>¶
(所/稱)車駕(行幸所稱赴車駕/所曰赴行在所也)皇太子以下率土之内於皇¶
帝皆稱臣皇后以下率土之内於皇帝太皇太后皆稱¶
妾六宫以下率土婦人於皇后同稱妾百官上疏及對¶
皇太子皆曰殿下(百官自稱名/宫官自稱臣)文武官朝叅(一品以下/九品以上)¶
(朔望日朝五品以上及供奉官員外郎監察御史毎日/恭昭文崇文國子生及諸縣令毎季叅若雨霑服失容)¶
(及泥濘並停凡車駕巡幸毎月朔兩京文武官職事五/品以上表恭起居州界去行在所三百里内者刺史遣)¶
(使起居若車駕從比州及州境過刺史朝見巡狩還去/京三百里内刺史遣使恭起居皇太子欲行未發前一)¶
(日在京文武官職事五品以上詣宫奉辭還日明朝詣/宫奉恭凡京文武職事五品以上假使者去皆奉辭還)¶
<pb:KR2m0001_WYG_113-12a>¶
(皆奉見六品以上/奉勅差使亦如之)凡踐阼加元服册皇后皇太子及元¶
日并巡狩親征封禅拜郊及諸大禮(諸州刺史都督及/京官五品以上外)¶
(者並拜表疏賀/皆禮部為奏也)毎年二時遣三公分行諸陵(太常卿/為副也)太¶
陽虧(有司先奏其日置五皷五兵於大社皇帝/不視事百官各守夲司不理務過時乃罷)月蝕(奏/擊)¶
(皷於所/司救之)五嶽四瀆崩竭及皇帝本服大功以上親及外¶
祖父母后父母百官一品喪(皇帝皆不/視事三日)國忌日皇帝本¶
服小功緦麻親百官五品以上喪(皇帝皆不/視事一日)凡祥瑞依¶
圗書合大瑞者随則表奏(百官詣朝上表奉賀告廟頒/下自外諸瑞並申所司元日)¶
<pb:KR2m0001_WYG_113-12b>¶
(以/聞)位版制(皇帝方尺二寸厚三寸題云皇帝位皇太子/方九寸厚二寸題云皇太子位百官一品以)¶
(下各七寸厚一寸/半題云某品位)籍田所收九榖納於神倉(以擬粢盛/及五齊三)¶
(酒有餘穰槀/供犧牲也)凡祭噐祭服(有破敝不任修理者與替/訖噐則埋之服則燒之)凡¶
祭天神(皆焚/柴)地祗(皆瘞/埋)祭山(皆&KR0869;/懸)祭川(皆浮沉皆以祭/祀訖及焚埋之)¶
(若埋訖皆令所在官司差人守當六/十日止若埋幣以火焚破則不守也)均胙肉(貴者不重/賤者不虛)¶
(謂貴者取貴骨賤者取賤/骨凡前貴於上後貴於下)祝版(凡天地郊祀及太廟欲/至享日所司准程先進)¶
(版取署令人送徃若臨時卒急並令附驛其版仍令先/支一年所用数若署版後祭官有故即削除題所替行)¶
(事人/也)五陵上食(皆朔望上食嵗冬至寒食日各設一祭/如節祭共朔望日忌日相逄依節祭料)¶
<pb:KR2m0001_WYG_113-13a>¶
(若橋陵除此日外/毎日進半口羊食)圓丘五郊諸壇(差側近/人守掌)王公以下郊¶
廟合祭臨時遇雨霑服失容即以常服從事(若已行事/遇雨則不)¶
(脫祭/服也)立春前兩京及諸州縣門外並造土牛耕人(各随/方色)¶
季冬晦行儺(大内六隊/東宫三隊)百官致敬(凡文武官三品以下/拜正一品東宫官拜)¶
(三師四品以下拜三少自餘内外屬官於本司四品拜/二品五品拜三品六品拜四品七品拜五品八品拜六)¶
(品九品拜七品衛判曺拜長史局署丞拜令助教拜博/士諸州别駕長史鎮将縣令拜刺史縣丞拜縣令其准)¶
(品應致敬而非相統屬則不拜凡致敬者若非連屬應/敬之官相見或貴或賤懸隔或有長㓜親戚者任随私)¶
(禮/)百官祠廟(凡文武官二品以上祠四廟三品以上祠/三廟五品以上不湏兼祭四廟外有始封)¶
<pb:KR2m0001_WYG_113-13b>¶
(祖通祠五廟牲用少牢六品以下逹於庶人祭祖禰/於正寢用特牲縱祖父官有髙下皆用子孫之牲也)百¶
官終稱(凡百官身亡三品以上稱薨五品以/上稱卒六品以下逹於庶人稱死也)百官葬墓¶
田(一品方九十歩墳髙丈八尺二品方八十歩墳髙丈/六尺三品七十歩墳髙丈四尺四品六十歩墳髙丈)¶
(二尺五品方五十歩墳髙一丈六品以下並方二十歩/墳髙不過八尺其域及四隅四品以上築闕五品以上)¶
(立土餘皆封/塋而已矣)碑碣石獸(五品以上立碑螭首龜趺髙不/過九尺七品以上立碑圭首方)¶
(趺趺上髙四尺其獸等二品/以上六事五品以上四事)方相纛竿(凡四品以上用/方相七品以上)¶
(用魌頭五品以上纛竿/九尺六品以上長六尺)眀噐(三品以上九十事五品以/上六十事九品以上四十)¶
(事四神駞馬及人不得尺餘音樂鹵簿不過七寸三品/以上帳髙六尺方五尺女子等不過三十人長八寸園)¶
<pb:KR2m0001_WYG_113-14a>¶
(宅方五寸奴婢等不過二十人長四寸五品以上帳髙/五尺五寸方四尺五寸音樂僕從二十五人長七寸五)¶
(分園宅方四尺奴婢十六人長二寸六品以下帳髙五/尺方四尺音樂僕從二十人長七寸園宅方三尺奴婢)¶
(十二人長二寸若三品以優厚料則/有三梁帳蚊幬婦人梳洗帳並准式)居官遭䘮(凡斬衰/三年齊)¶
(衰三年者並觧官齊衰杖周及為人後者為其父母若/庶子為其母者觧官申其心䘮皆為生已若嫡繼慈飬)¶
(改嫁或歸宗三年以上㫁絶者及父為/長子夫為妻並不觧官假同齊衰周也)給假(凡齊衰周/給假三十)¶
(日葬五日除服三日齊衰三月五月大功九月並給假/二十日葬三日除服二日小功五月給假十五日葬二)¶
(日除服一日緦麻三月給假七日出降者三日葬及除/服各一日無服之殯本品周以上給五日大功三日小)¶
(功二日緦麻一日若聞䘮舉哀其假三分減一師經受/業者䘮給三日冠給假三日婚給假九日除程周親婚)¶
<pb:KR2m0001_WYG_113-14b>¶
(假五日大功三日小功一日周以下百里内除程私忌/日給假一日忌前之夕聼還凡内外官三年一給定省)¶
(假三十日五年一給拜掃假五十日並除程凡遭䘮被/起者以服内忌日給假三日大小祥各七日褾五日毎)¶
(月朔望各一日祥禫給程凡私家/祔廟給五日四時祭給假一日)¶
　¶
　¶
　¶
　¶
　通典卷一百八¶
