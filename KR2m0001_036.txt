# -*- mode: mandoku-view; -*-
#+TITLE: 通典
#+DATE: 2015-08-24 22:48:51.392236
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷三十一
<pb:KR2m0001_WYG_036-1a>¶
欽定四庫全書¶
　通典卷三十一¶
　　唐　京　兆　杜　佑　君　卿　纂¶
　職官十三¶
　　王侯總叙¶
法古者多封國之制(魏曹元首六代論晉陸士/衡五等論皆言封建之利)是今者¶
賢郡縣之理(貞觀中朝議封建李伯藥盛/陳不可馬周繼言之遂止)雖備徵利病¶
而終莫究詳嘗試論之曰在昔制置事皆相因物土疆¶
<pb:KR2m0001_WYG_036-1b>¶
建萬國成則肇於軒后方有可稱不應創擇萬人首令¶
分宰葢因其豪而伏衆即其地而名國或循沿舊政簡¶
朴不𫝊或墳籍散亡建兹復紀塗山之會亦云萬數夏¶
祚經四百已喪七千殷氏六百年間又損千二百矣爰¶
及周赧八百餘祀離為十二合為六七始皇蕩定天下¶
一家歴載千九百并萬而為一衆暴寡且無虚月大滅¶
小未嘗暫寧迭尋干戈齊人塗炭秦覩其獘不復建侯¶
纔及嗣君天下怨潰漢祖矯枉並建勳親旋則韓彭葅¶
<pb:KR2m0001_WYG_036-2a>¶
醢續有呉楚逆亂武昭之後制許推恩分人為差但食¶
租税王莽階縁后族克成簒奪諸劉微弱勢同編甿光¶
武逺懲大封優全勞舊鄧寇耿賈國止四縣二漢所立¶
列郡不殊中有偽新乃如羿浞雖無塗山萬國享祚侔¶
於夏氏曹魏翦弱藩戚未幾覆亡晉室分兵八王致亂¶
尤速(晉以魏公族微弱神器易遷故委兵諸王未幾迭/相攻伐遂亡天下所謂矯枉過當其敗愈速也)¶
劉宋改更舊制國吏不得稱臣(孝武性多猜忌制國吏/令於本國君不得稱臣)¶
(改稱曰/下官也)自兹以還建侯日削欲行古道勢莫能遵天生¶
<pb:KR2m0001_WYG_036-2b>¶
烝民樹君司牧人既庶焉牧之理得人既寡焉牧之理¶
失庶則安所致寡則危所由漢隋大唐海内統一人户¶
滋殖三代莫儔(唐虞之前記録簡略人户損益不可復/知夏氏以來載籍漸備西漢有千二百)¶
(餘萬户東漢有千餘萬户隋及大唐皆有九百餘/萬户雖三代致理亦莫比焉魏晉之後凋耗則甚)若以¶
為人而置君欲求既庶誠宜政在列郡然則主祀或促¶
矣若以為君而生人不病既寡誠宜政在列國然則主¶
祀可永矣主祀雖永乃人鮮主祀雖促則人繁建國利¶
一宗列郡利萬姓損益之理較然可知夫立法作程未¶
<pb:KR2m0001_WYG_036-3a>¶
有不獘者固在度其為患之長短耳政在列國也其初¶
有維城磐石之固其末有下堂中肩之辱逺則萬國屠¶
滅近則鼎峙戰爭所謂其患也長(夏殷周三代諸國相/滅魏晉鼎峙六十餘)¶
(年車書方一永嘉之後天下/幅裂三百餘載江左乃平)政在列郡也其初乃四海¶
一家之盛其末有土崩瓦解之虞髙光及於國初戡定¶
之勳易集所謂其患也短(自秦二世元年陳勝首起兵/亂至漢髙平項羽凡八年而)¶
(天下定自王莽地皇三年海内兵起至光武建武十二/年平公孫述凡十三年而甲兵戢自隋煬大業十一年)¶
(已有羣盜起至國家武徳/七年凡十年而干戈息)豈非已然之證歟夫君尊則¶
<pb:KR2m0001_WYG_036-3b>¶
理安臣强則亂危(管子曰君尊則國/安君卑則國危)是故李斯相秦堅¶
執罷侯置守其後立議者以秦祚促遂爾歸非向使胡¶
亥不嗣趙髙不用閭左不發酷法不施百姓未至離心¶
陳項何由興亂自昔建侯多舊國也周立藩屏唯數十¶
焉餘皆先(去/聲)封不廢其爵(楚滅六蓼魯臧文仲歎曰皋/繇庭堅不祀忽諸按臯繇庭)¶
(堅重於唐虞之際封立國邑不應/殷周之時略徵一二是沿習也)諒無擇其利遂建諸¶
國懼其害不立郡縣故曰事皆相因斯之謂矣(自五帝/至於三)¶
(王相習建國之制當時未先知封建則理郡縣則亂而/後又覩秦漢一家天下分置列郡有潰叛陵簒之禍便)¶
<pb:KR2m0001_WYG_036-4a>¶
(以為先王建萬國之時本防其萌務固其業冀其分樂/同憂饗利共害之慮乃將後事以酌前㫖豈非强為之)¶
(説/乎)覽曹陸著論誠謂文髙理明不本為人樹君不稽烝¶
甿損益觀李馬陳諌乃稱㝠數素定不在法度得失不¶
闗政理否臧故曰終莫究詳斯之謂矣但立制可久施¶
敎得宜君尊臣卑榦强枝弱致人庶富享代長逺為理¶
之道其在兹乎¶
　　歴代王侯封爵(公主并官屬附/)¶
昔黄帝旁行天下分建萬國(神農氏末諸侯相侵伐暴/虐百姓黄帝既為天子天)¶
<pb:KR2m0001_WYG_036-4b>¶
(下有不服者從而征之平者/去之置左右大監監於萬國)至於唐虞别為五等曰公¶
侯伯子男則虞書所謂輯五瑞脩五玉是其制也(五瑞/即公)¶
(侯伯子男之瑞珪璧也五/玉亦五等諸侯執之玉也)○夏與唐虞同○殷制天子¶
之田方千里公侯百里伯七十里子男五十里不能五¶
十里者不合於天子附於諸侯(鄭𤣥云此地殷所/因夏爵三等之制)凡四¶
海之内九州州方千里州建百里之國三十七十里之¶
國六十五十里之國百有二十凡二百一十國名山大¶
澤不以封其餘以為附庸閒田凡九州千七百七十三¶
<pb:KR2m0001_WYG_036-5a>¶
國千里之外設方伯五國以為屬屬有長十國為連連¶
有帥三十國為卒卒有正二百一十國以為州州有伯¶
八州八伯五十六正百六十八帥三百三十六長八伯¶
各以其屬屬於天子之老二人分天下以為左右曰二¶
伯千里之内曰甸千里之外曰采○周制封王者後凡¶
有功之諸侯大者地方五百里侯四百里伯三百里子¶
二百里男百里(所因殷之諸侯亦為黜陟之其小者皆/益之地為百里是以周有爵尊而國小)¶
(爵卑而國大者唯/天子畿内不増)方千里曰王畿其外方五百里曰侯¶
<pb:KR2m0001_WYG_036-5b>¶
服又其外方五百里曰甸服又其外方五百里曰男服¶
又其外方五百里曰采服又其外方五百里曰衞服又¶
其外方五百里曰蠻服又其外方五百里曰夷服又其¶
外方五百里曰鎮服又其外方五百里曰藩服(周之初/列爵唯)¶
(五公侯伯子男分土唯三公侯方百里伯方七十里子/男方五十里並因殷制至周公居攝制禮作樂列爵分)¶
(土皆五等焉公五百里侯四百/里伯三百里子二百里男百里)凡諸侯世子世國(繼世/以諸)¶
(侯象/賢)大夫不世爵使人以徳爵以功(謂縣内及列國諸/侯為天子大夫者)¶
(不世爵而/世祿避賢)未賜爵視天子之元士以君其國(列國及縣/内之國)¶
<pb:KR2m0001_WYG_036-6a>¶
諸侯有上大夫卿下大夫上士中士下士凡五等(上大/夫曰)¶
(卿/)諸侯之大夫不世爵祿(周天王之女曰王姬皆下嫁/於諸侯車服不繫其夫下王)¶
(后一/等)公國孤一人(孔安國注虞書曰公之孤執𤣥周禮/云公之孤四命王制曰天子使其大)¶
(夫監於方伯之國國三人是為三監使佐方伯領諸侯/此殷禮也其禄視諸侯之卿其爵視次國之君其禄取)¶
(於方伯之地葢牧國則有之故儀禮燕禮云若有諸公/則先卿獻之正義曰言諸者通客牧三監皆為公也)¶
大國三卿皆命於天子(命於天子者天子選用/之如今詔書除吏矣)次國三¶
卿二卿命於天子一卿命於其君(左𫝊曰管仲受下卿/之禮避天子之二守)¶
(國髙故也明國髙/是天子之命卿也)小國三卿一卿命於天子二卿命於¶
<pb:KR2m0001_WYG_036-6b>¶
其君(王制曰小國二卿皆命於其君鄭註云誤也正義/曰此兼夏殷禮也夏之大國謂公侯也殷大國謂)¶
(公也依周而言謂立司徒兼冢宰之事立司馬兼宗伯/立司空兼司寇也故左𫝊云魯季孫為司徒叔孫為司)¶
(馬孟孫為司空此三卿也以此推之則知諸侯不立冢/宰宗伯司寇按崔氏云魯已有孟叔季三卿為政而更)¶
(有臧氏及孔子並為/司寇則皆小司寇也)每國下大夫五人上士二十七人¶
(周禮五等國悉三卿五大夫二十七士皆與此同但國/公長有四命孤一人其卿三命大夫再命侯伯之卿大)¶
(夫亦如之子男之卿再命/其大夫一命其士不命)大國之卿不過三命下卿再¶
命小國之卿與大夫一命(不言次國者以大國之下互/明之也此卿命則異大夫皆)¶
(同周禮公侯伯之卿三命大夫再/命子男之卿再命其大夫一命)次國之上卿位當大¶
<pb:KR2m0001_WYG_036-7a>¶
國之中中當其下下當其上大夫小國之上卿位當大¶
國之下卿中當其上大夫下當其下大夫(此諸侯使卿/大夫規聘燕)¶
(會之序也其位爵同小/國在下爵異固在上耳)至於周衰諸侯失制號令自已¶
其名不一於是正卿當國謂之相而楚謂之令尹其他¶
異同難悉數矣(孫卿子曰孫叔敖曰吾三相楚而心愈/卑每益禄而施愈博位滋尊而禮愈恭)¶
(史記曰楚民俗好卑車王以為不便焉欲下令使髙之/孫叔敖曰令數下民不知所從王必欲髙車臣請敎閭)¶
(里使髙其柵王許之居半載民悉自髙其車此不敎而/民從其化故三得相而不喜知其才自得之三去相而)¶
(不悔知非己之罪淮南子曰蘧伯玉為相子貢問何以/理國曰不理理之又曰子產為鄭國相一年豎子不戲)¶
<pb:KR2m0001_WYG_036-7b>¶
(狎班白不提挈童子不犂畔二年市不貳賈三年門不/夜闗道不拾遺四年田器不歸五年土無尺藉又孔子)¶
(攝行魯相事有喜色乃誅大夫亂政者少正卯與聞國/政三月鬻羔豚者弗飾賈男女行者别於塗塗不拾遺)¶
(四方之客至乎邑者不求有司皆予之以歸又公儀休/為魯相奉法循理無所變更百官自正使食禄者不得)¶
(與民下爭利受大者不得取小客有遺相魚者不受客/曰聞君嗜魚何故不受相曰以嗜魚故不受也食茹而)¶
(美拔其園葵而棄之見其家織布好而逐出其/婦燔其機曰欲令農夫女工安所售其貨乎)○秦制¶
爵二十等以賞功勞二十徹侯(後漢志曰徹侯金印紫/綬功大者食縣小者食)¶
(鄉亭得臣其所食吏民後避漢/武帝諱改曰通侯或曰列侯)十九闗内侯(顔師古曰/言有侯號)¶
(而居京畿無國邑也荀綽百官表注曰時六國未平將/帥皆家闗中故以為號劉昭曰闗内侯無土寄食在所)¶
<pb:KR2m0001_WYG_036-8a>¶
(縣民租多少各有户數為限如淳釋曰列侯出闗就國/也但爵其身有家累者與之闗内之邑食其租税又有)¶
(倫侯建成侯趙亥昌武侯馮無/擇是也但有封名而無食邑)十八大庶長(劉昭曰自/左庶長以)¶
(上至大庶長皆將軍也所將庶人更卒故以為名大/庶長即大將軍也左右庶長即左右偏裨將軍也)十¶
七駟車庶長(言乘駟馬之車/而為衆庶之長)十六大上造(言皆主上/造之士)十¶
五少上造十四右更(言主領更卒/部其役事)十三中更十二左更¶
十一右庶長(言為衆/列之長)十左庶長九五大夫(大夫之尊者/也劉昭曰自)¶
(公士至五大/夫皆軍吏也)八公乘(言得乗公家之車也劉昭曰自吏/民爵不得過公乘過者得貰與子)¶
(若同產然則公乘者/軍吏之爵最尊者)七公大夫(與下/同)六官大夫(加官者/示稍尊)¶
<pb:KR2m0001_WYG_036-8b>¶
(也亦謂之/國大夫)五大夫(列位從/大夫)四不更(言不與更/卒之事)三簪褭(以/組)¶
(帶馬曰褭簮褭/者主飾此馬)二上造(造成也言有/成命於上)一公士(言有爵命/異於士卒)¶
(劉昭曰歩卒之有爵為士者也戰國之際秦項之間權/設班寵有加賜邑君者葢假其位號或空受其爵耳如)¶
(田嬰為靖郭君白起為武安君魏冉弟為華陽君秦昭/王弟為涇陽君及高陵君蔡澤為剛成君其後項梁為)¶
(武信君陳餘為成安君李左車為廣武君之類/是也至漢尤多葢在封爵之外别加為美號也)○漢興¶
設爵二等曰王曰侯皇子而封為王者其實古諸侯也¶
故謂之諸侯王王子封為侯者謂之諸侯羣臣異姓以¶
功封者謂之徹侯大者不過萬家小者五六百户以為¶
<pb:KR2m0001_WYG_036-9a>¶
差降古分土而無分民自漢始分民而諸王國皆連城¶
數十踰於古制其諸侯功徳優盛朝廷所敬異有賜特¶
進者其位在三公下其次列侯有功徳天子命為諸侯¶
者謂之朝侯其位次九卿下皆平冕文衣侍祠郊廟其¶
稱侍祠侯者但侍祠而無朝位其非朝侯侍祠而以下¶
土小國或以肺腑宿親若公主子孫或奉先侯墳墓在¶
京師者亦隨時見會謂之猥諸侯凡諸侯王皆金璽盭¶
綬(古者印璽通名今則尊卑有别漢舊儀云諸侯王黄/金璽驝駝紐文曰璽謂刻曰某王之璽赤地綬列侯)¶
<pb:KR2m0001_WYG_036-9b>¶
(黄金印龜紐文曰/某侯之印紫綬)掌治其國王常冠逺遊冠綬五采而¶
多朱自稱曰寡人敎曰令凡諸侯王官其傅為太傅相¶
為丞相又有御史大夫諸卿皆秩二千石百官皆如漢¶
朝漢朝惟為置丞相其御史大夫以下皆自置之及七¶
國作亂之後景帝懲之遂令諸侯王不得治民令内史¶
治之改丞相曰相省御史大夫廷尉少府宗正博士官¶
武帝改漢内史中尉郎中令之名(内史為京兆尹中尉/為執金吾郎中令為)¶
(光祿/勲)而王國如故員職皆不得自置又令諸王得推恩¶
<pb:KR2m0001_WYG_036-10a>¶
封子弟為列侯於是齊分為七趙分為六梁分為五淮¶
南分為三又令諸侯十月獻酎金不如法者國除其縣¶
邑皆别屬他郡千户置家丞不欲者聽之作左官之律¶
附益之法自後諸侯王唯得衣食租税至成帝綏和元¶
年省内史更令相治民(大司空何武奏罷内史相如太/守中尉如都尉參職是後中尉)¶
(爭權與王相/奏常不和)太傅但曰傅(史記梁孝王景帝母弟竇太/后少子築東苑方三百餘里)¶
(為複道自宫連屬於平臺四十餘里賜天子旌旗千乗/萬騎擬於天子出蹕入警招延四方豪傑山東逰士莫)¶
(不至焉又曰河間獻王景帝子也好儒學/被服造次必於儒者山東諸儒多從而逰)漢初論功封¶
<pb:KR2m0001_WYG_036-10b>¶
列侯者凡百四十有三人(蕭何/為冠)外戚與定天下侯者二¶
人凡列侯金印紫綬大者食縣小者食鄉亭得臣其所¶
食吏民凡皇帝之女為公主皆列侯尚之(周制王姬下/嫁於諸侯以)¶
(同姓諸侯主之公者諸侯之尊稱故謂之公主後漢荀/爽上疏曰漢承秦法設尚主之儀以妻制夫以卑臨尊)¶
(者宜改尚主之制/以稱乾坤之位)王國有傅(掌輔導王初曰太傅後除/太字史記曰賈誼為梁懷)¶
(王太傅王墮馬死無後賈生自/傷為傅無狀哭泣歳餘亦死)相(本統衆官後省内史/而相理民如郡太守)¶
(史記曰曹參相齊聞膠西有葢公善治黄老言乃厚請/之葢公曰治道貴清淨而民自定參用其術齊國安集)¶
(及入為漢相屬其後相曰以齊獄市為寄慎勿擾也夫/獄市者所并容也今君擾之姦人安所容乎吾是以先)¶
<pb:KR2m0001_WYG_036-11a>¶
(之也又曰石慶為齊相舉國皆慕其家/行不言而齊國大治為立石相社也)内史(治國/民)中尉¶
(掌武/事)郎中令(秩千石/墨綬)僕(本曰太僕改/曰僕墨綬)文學(宋志前漢王/國已置文學)¶
大司農　衞士長　太倉長(齊淳于/意為之)列侯國亦有相(改/所)¶
(食國令長為之漢初諸侯王有丞相兼有相國按史記/周勃破燕王盧綰得相國一人丞相二人景帝省之)¶
餘略與王國同公主有家令門尉亦有賜重封者(張晏/曰重)¶
(封益禄也臣瓉曰增封顔/師古曰重封謂加二號耳)成帝鴻嘉三年詔七大夫以¶
上皆令食邑(秦本制列侯乃得食/邑七大夫即公大夫)非七大夫以下皆復¶
其身及户勿事(一户之内/皆不徭賦)是歳又令吏民得買爵賈級¶
<pb:KR2m0001_WYG_036-11b>¶
千錢(賈讀/曰價)○後漢爵亦二等皇子封王其郡為國其列¶
侯雖鄧寇元勲所食不過四縣為侯國舊制列侯奉朝¶
請在長安者皆位次三公中興以來唯以功徳賜位特¶
進者次車騎將軍賜位朝侯次五校尉賜位侍祠侯次¶
大夫其餘以肺腑及公主子孫或奉墳墓亦為猥諸侯¶
(漢官儀曰皇后父兄率為特進侯朝會位次三公故章/帝啟馬太后曰漢典舅氏之封侯猶皇子之為王其功)¶
(臣四姓為朝侯侍/祠侯皆在卿校下)明帝為四姓小侯開立學校置五經¶
師(外戚樊氏郭氏隂氏馬氏諸子弟立學號曰四姓小/侯以非列侯故曰小侯禮記曰庶方小侯亦其義也)¶
<pb:KR2m0001_WYG_036-12a>¶
諸王封者受茅土歸以立社(胡廣曰諸侯受封皆受茅/土歸立社稷本朝為宫室)¶
(自有制度至於列侯歸國者不受茅土不/立宫室各隨貧富裁制黎庶以守其寵)罪侯歸國不¶
得臣吏民(後漢書曰張安世自昭帝時封為富平侯傳/國至八代孫吉無嗣國除經歴簒亂二百年)¶
(間未嘗譴黜封/者莫與為比)至獻帝建安初封曹操為費亭侯亭侯¶
之制自此始也二十年曹公始置名號侯至五大夫與¶
舊列侯闗内侯凡六等以賞軍功初漢制皇女皆封縣¶
公主儀服同列侯其尊崇者加號長公主儀服同藩王¶
諸王女皆封鄉亭翁主儀服同鄉亭侯(漢諸王女亦謂/之翁主漢書謂)¶
<pb:KR2m0001_WYG_036-12b>¶
(齊厲王姊為紀翁主以/紀氏所生因以為號)章帝唯特封東平憲王蒼瑯琊¶
孝王京女為縣公主其後漢安帝姊妹亦封為長公主¶
同之皇女(蔡邕獨斷曰漢帝子女曰公主儀比/諸侯姊妹曰長公主儀比諸侯王)其皇女¶
封公主者所生之子襲母封為列侯皆𫝊國於後鄉亭¶
之封則不𫝊襲(永初元年鄧太后封清河孝王慶/女十一人皆為鄉公主分食邑俸)王國¶
有𫝊(如師不臣/二千石)相(秩二千石刁矅字子榮為魯相行縣/三老執轡學官處士皆乘牛馬隨後)¶
(所頓亭𫝊輙講經袁忠為/沛相乘葦車以清亮稱)内史(如郡/丞)中尉　郎中令(掌/五)¶
(大夫郎中宿衛/官如光禄勲)僕(主車/馬)持書(奉使至/京都)謁者　禮樂長¶
<pb:KR2m0001_WYG_036-13a>¶
衞士長　醫工長　永巷長　祠祀長　郎中　其紹¶
封削絀者中尉内史官屬隨亦率減列侯國置相(其秩/各如)¶
(本縣主治民如令長不臣也/但納租於侯以户數為限)其官隨國大小為増減食¶
邑千户以上置家丞庶子各一人(此家臣也/使理家事)不滿千户¶
則不置家丞舊置行人洗馬門大夫等官又悉省諸公¶
主各置家令一人(東觀書曰其主薨無/子置傅一人守其家)○魏黄初三年¶
初制封王之庶子為鄉公嗣王庶子為鄉侯公之庶子¶
為亭伯其後定制凡國王公侯伯子男六等次縣侯次¶
<pb:KR2m0001_WYG_036-13b>¶
鄉侯次亭侯次闗内侯又置名號侯爵十八級闗中侯¶
爵十七級皆金印紫綬闗外侯爵十六級銅印龜紐墨¶
綬五大夫十五級銅印環紐亦墨綬自闗内侯皆不食¶
租虛封爵自魏始而有保　傅　相　常侍　侍郎¶
郎中令　中尉　大農　文學　友　謁者大夫　諸¶
雜署令　丞　公主有家令　僕　丞　行夜督郵¶
王太妃有家令　僕　丞　○晉亦有王公侯伯子男¶
六等之封(晉令曰有開國郡公縣公郡侯縣侯/伯子男及鄉亭闗内闗外等侯之爵)唯安平¶
<pb:KR2m0001_WYG_036-14a>¶
郡公孚邑萬户制度如魏諸王其餘縣公邑千八百户¶
地方七十五里大國侯邑千六百户地方七十里次國¶
侯邑千四百户地方六十五里大國伯邑千二百户地¶
方六十里次國伯邑千户地方五十里大國子邑八百¶
户地方五十里次國子邑六百户地方四十里男邑四¶
百户地方四十里武帝受禪之初太始元年封建子弟¶
為王二十餘人以郡為國邑二萬户為大國置上中下¶
三軍兵五千人邑萬户為次國置上軍下軍兵三千人¶
<pb:KR2m0001_WYG_036-14b>¶
邑五千户為小國置一軍兵千五百人王不之國宫於¶
京師罷五等之制公侯邑萬户以上為大國五千以上¶
為次國不滿五千户為小國初雖有封國而王公皆在¶
京都咸寧三年詔徙諸王公皆歸國(時楊珧荀勗以齊/王攸有時名懼惠)¶
(帝有後難乃追故司空裴秀立/封建之㫖遂詔王公悉令歸國)更制户邑皆中尉領兵¶
其平原汝南瑯琊扶風齊為大國梁趙樂安燕安平義¶
陽為次國其餘為小國皆制所近縣益滿萬户又為郡¶
公制度如小國王亦中尉領兵郡侯如不滿五千户王¶
<pb:KR2m0001_WYG_036-15a>¶
置一軍千一百人亦中尉領之於時唯特増魯國公户¶
邑追進封故司空博陵公王沈為郡公鉅平侯羊祜為¶
南城郡侯又南宫王丞隨王萬各於泰始中封為縣王¶
邑千户至是改正縣王増邑為三千户制度如郡侯亦¶
置一軍自此非皇子不得為王而諸王之支庶皆皇家¶
之近屬至親亦各以土推恩受其大國次國始封王之¶
支子為公承封王之支子為侯繼承封王之支子為伯¶
小國五千户始封王之支子及始封公侯之支子皆為¶
<pb:KR2m0001_WYG_036-15b>¶
男非此皆不得封其公之制度如五千户國侯之制度¶
如不滿五千户國亦置一軍千人中尉領之伯子男以¶
下各有差而不置軍大國始封之孫罷下軍曽孫又罷¶
上軍次國始封之孫亦罷下軍其餘付以一軍為常大¶
國中軍二千人上下軍各千五百人次國上軍二千人¶
下軍千人其未之國大國置守士百人次國八十人小¶
國六十人郡侯縣公亦如小國制度既行所増徙各如¶
本奏(既遣就國而諸公皆戀京師涕泣/而去及吳平後齊王攸遂之國)凡名山大澤不¶
<pb:KR2m0001_WYG_036-16a>¶
以封鹽鐵金銀銅錫始平之竹園别都宫室園囿皆不¶
為屬國其仕在天朝者與之國同皆自選其文武官(晉/齊)¶
(王攸國相上長史缺典書令請求差選攸下令曰官人/叙才皆朝廷之事非國所宜裁也其令自上請之又當)¶
(時王家人衣食皆出御府攸/乃表租秩足自供遂求絶之)諸入作卿士而其世子年¶
已壯者皆遣莅國其王公侯以下茅社符璽車旗命服¶
一如太始故事凡王金印龜紐練朱綬逺逰三梁冠絳¶
紗朝服佩山𤣥玉(開國郡公縣公金章皂朱紱綬郡侯/青朱綬同進賢三梁冠絳朝服佩山)¶
(𤣥玉開國縣侯伯子男/金章朱墨綬冠玉亦同)初武帝踐阼封宣帝孫永為東¶
<pb:KR2m0001_WYG_036-16b>¶
莞郡王始置二卿侯以下置官屬隨國大小無定制諸¶
侯並三分食一○東晉元帝太興元年始置九分食一¶
(元帝以西陽王羨屬尊元會特為設牀明帝以羨皇室/元老特為之拜成帝詔羨依安平獻王孚故事設牀帳)¶
(於殿上帝/親迎拜)王國有傅(傅即師也以景帝諱故曰傅武帝/初置亦謂之師山公啟事曰王楙)¶
(為燕/王師)友(武帝初置一人葢因/文王仲尼四友之名)典書令丞(掌國敎令職官/録曰漢制本曰)¶
(尚書改為治書國諱又改/為典書至晉武置典書令)文學(一/人)郎中令　中尉　大¶
農(此為/三卿)左右常侍(大國各二人次國各/一人掌賛相獻者)内史(改太守為/内史又晉)¶
(書曰改國/相為内史)將軍(大國上中下軍三將軍次國上下/二軍將軍各一人小國上軍而已)典祠¶
<pb:KR2m0001_WYG_036-17a>¶
　典衞　學官令　治書中尉　司馬　世子庶子陵¶
廟牧長　謁者　中大夫　舍人　典府等其後省相¶
及僕省郎中置侍郎二人(初晉武帝輔魏政阮籍常言/於帝曰平生曽逰東平樂其)¶
(風土即拜為東平相籍乘驢到郡壞府舍/屏障使内外相通法令清簡旬日而還)公侯以下國¶
官屬遞減(晉書曰詔以夀光公鄭冲及朗陵公何曽國/皆置郎中令又曰元帝初渡江即晉王位諸)¶
(參軍奉車都尉掾屬者百/餘人時人謂之百六掾)○宋氏一用晉制唯大小國¶
皆有三軍自明帝以後皇子皇弟雖非都督亦置記室¶
參軍小號將軍為大郡邊守置佐吏者又不置長史餘¶
<pb:KR2m0001_WYG_036-17b>¶
則同矣凡王子為侯者食邑皆千户諸王世子皆金印¶
紫綬進賢兩梁冠佩山𤣥玉初江夏王義恭為孝武所¶
忌憂懼故奏革諸侯㕔事不得南向坐國官正冬不得¶
跣登國殿及夾侍障扇不得雉尾劒不得鹿盧形但馬¶
不得過二諸侯常行車前後不得過六隊(白直夾轂/不在其限)刀¶
不得過銀銅為飾諸王子繼體為王者婚葬吉凶悉依¶
諸國公侯之禮不得同皇弟皇子諸王女封縣主諸王¶
子孫襲封之王妃及封侯者夫人並不得用鹵簿詔可¶
<pb:KR2m0001_WYG_036-18a>¶
王國有師(改傅/為之)自内史相記室以下官多與晉同(孔凱/字思)¶
(逺為江夏内史好酒多醉而明曉政事咸曰一月二十/九日醉勝他人二十九日醒又有辭記室參軍箋曰記)¶
(室之要須通才敏思/性情縝密者為之)凡郡縣内史相並於國主稱臣去¶
任便止孝武孝建中始革此制不得追敬不得稱臣止¶
宜云下官而已(劉邕嗣封南康侯河東王歆之嘗為南/康國相素輕邕後俱元會邕性嗜酒謂)¶
(歆之曰卿昔嘗具臣今不能勸一盃酒乎歆之效孫皓/歌荅之曰昔為汝作臣今與汝比肩既不勸汝酒亦不)¶
(願汝/年)公主有傅令傅令不得朱服(不得朱服亦/江夏王所奏)○齊封¶
爵史闕(齊竟陵王子良開西邸延才俊以為士林自永/明末京邑士人盛為文章談議皆凑於西邸)¶
<pb:KR2m0001_WYG_036-18b>¶
王國有師(王琨為武陸王師時王儉為宰相屬琨用東/海迎吏琨謂使人曰語郎三台五省皆是郎)¶
(用人外方小郡當乞寒賤者/官何容復奪之遂不果其事)諮議(張岱字景山歴臨海/章郡晉安三王府諮)¶
(議三王行事/事舉而情得)文學等官(齊永明元年竟陵王/子良表置文學官)公侯置郎¶
中令卿一人餘與晉宋同○梁封爵亦如晉宋之制諸¶
王皆假金獸符第一至第十九諸公侯皆假銅獸符竹¶
使符第一至第五名山大澤不以封鹽鐵金銀銅鐵錫¶
及竹園别都宫室園囿皆不以屬國諸王言曰令境内¶
稱之曰殿下公侯封郡縣者言曰敎境内稱之曰第下¶
<pb:KR2m0001_WYG_036-19a>¶
自第下稱皆曰寡人相以下公文上事皆詣典書世子¶
主國其文書表疏儀式如臣而不稱臣文書下郡官皆¶
言吿諸王公侯國官皆稱臣上於天朝皆稱陪臣有所¶
陳皆曰上疏其公文曰言事(梁南平元襄王偉好學重/士四方逰士當世知名者)¶
(莫不畢至齊世有清溪宫改為華林苑賜偉為宅/穿築種植與賓客遊其中梁世藩邸之盛無過)五等¶
諸公位視三公班次之開國諸侯位視孤卿重號將軍¶
光祿大夫班次之開國諸伯位視九卿班次之開國諸¶
子位視二千石班次之開國諸男位視比二千石班次¶
<pb:KR2m0001_WYG_036-19b>¶
之王國置傅相(公以下則臺各為選/置之皆掌知百姓事)郎中令　將軍¶
常侍　典書令　典衞長(伯子無/典衛)典祠以下自選僃上¶
諸官多同前代若王加將軍開府則置長史　司馬¶
及記室掾屬　祭酒　主簿　錄事等官屬(張綰字孝/卿自中軍)¶
(宣城王長史徙御史中丞武帝使宣㫖曰為國之急唯/在執憲直繩用人本不限升降晉宋代周閔蔡廓並以)¶
(侍中為之卿勿疑是左遷時/宣城王府資重故有此㫖)嗣王則唯置郎中令　中¶
尉　常侍　大農　藩王則無常侍制與後漢同○陳¶
置九等公主有家令之制郡有王嗣王藩王開國郡縣¶
<pb:KR2m0001_WYG_036-20a>¶
公開國縣侯開國縣伯開國縣子開國縣男沐食侯鄉¶
亭侯闗内侯闗外侯鄱陽王之封也遣度支尚書蕭睿¶
持節兼太宰吿於太廟五岳尚書王質持節兼太宰吿¶
於太社凡親王起家則為侍中若將軍方得有佐吏無¶
將軍則無府止有國官皇太子子冡嫡者封王依諸王¶
起家餘子並封公起家中書郎諸王子並諸侯代子起¶
家給事(王公子起家員外散騎侍郎令僕子起家祕書/郎若員滿亦為版法曹雖髙半階資給祕書郎)¶
(下次令僕子起家著作佐郎亦為版行參軍此外有揚/州主簿太學博士國常侍奉朝請嗣王行參軍並起家)¶
<pb:KR2m0001_WYG_036-20b>¶
(官未合/發詔)皇弟皇子府置師　長史　司馬　從事中郎¶
　諮議參軍　友　掾屬　記室等官其嗣王藩王府¶
則遞減之王國置郎中令　將軍　常侍　典祠令¶
舍人等官其嗣王藩王則遞減其員(諸王公參佐等官/仍為清濁或為選)¶
(司補用亦有府牒拜授者不拘年限去畱隨意在府之/日唯賓逰宴賞時復循參更無餘事若隨府王在州其)¶
(僚佐等或亦得預催督若其驅使便有職務其衣冠子/弟多自修立非氣類者惟利是求暴物亂政皆此之類)¶
○後魏道武皇始元年始封五等至天賜元年減五等¶
之爵始分為四曰王公侯子除伯男之號皇子及異姓¶
<pb:KR2m0001_WYG_036-21a>¶
元功上勲者封王皇族及始藩王皆降為公諸公降為¶
侯子亦比為差於是封王者七十人公者二十二人侯¶
者七十九人子者百有三人王封大郡公封小郡侯封¶
大縣子封小縣其後復加伯男焉孝文太和十八年詔¶
凡王公侯伯子男開國食邑者王食半公三分食一侯¶
伯四分食一子男五分食一舊制諸鎮將刺史假五等¶
爵及有所貢獻而得假爵者皆得世襲延興二年詔革¶
此類不得世襲又舊制諸以勲賜官爵者子孫世襲并¶
<pb:KR2m0001_WYG_036-21b>¶
襲軍號後改降五等始革之止襲爵而已凡公主皆嫁¶
於賓附之國朝臣子弟雖名族美彦不得尚焉(後魏道/武帝因)¶
(見漢書婁敬説髙帝欲以魯元公主妻匈奴良/久故立此制又江陽王女卒盧太后詔贈鄉主)諸王侯¶
亦各有師　友　文學　侍郎　掾屬　舍人等官(時/王)¶
(國舍人應取八族及凊修之門咸陽王禧/乃取任城王𨽻户為之深為孝文所責)公主有家令¶
丞(髙平公主薨欲使公主家令居廬制服太常博士常/景曰婦人無專國之理婦人為君男子為臣古禮所)¶
(不載則家令不得純臣公/主不得為正君明矣乃寢)○北齊有王公侯伯子男六¶
等之爵王位列大司馬上非親王則在三公下封内之¶
<pb:KR2m0001_WYG_036-22a>¶
調盡以入臺三分食一公以下四分食一王置師一人¶
餘官大抵與晉宋梁制不異公主則置家令丞等官○¶
後周制封爵郡縣亦有公侯伯子男五等爵者皆加開¶
國授柱國大將軍開府儀同者並加使持節大都督皇¶
弟皇子置友及學士等員外餘吏闕聞○隋開皇中制¶
國王郡王國公郡公縣公侯伯子男凡九等(樊子葢進/爵封為濟)¶
(公言其公濟天下特/為立名無此郡國)至煬帝唯畱王公侯三等餘並廢¶
之皇伯叔昆弟皇子是為親王及大長公主長公主皆¶
<pb:KR2m0001_WYG_036-22b>¶
置官屬親王置師　友　文學　長史　司馬　諮議¶
掾　主簿　錄事　功曹　記室　户倉兵騎法士等¶
曹參軍　東西閣祭酒參軍事　典籖等員嗣王則無¶
師友(諸王公以下置/官屬各遞減)煬帝更名王府參軍為諸司書佐¶
屬參軍則直以屬為名改國令為家令餘以國為名者¶
皆去之諸公主各置家令　丞　主簿　謁者　舍人¶
等員郡主唯無主簿○大唐髙祖初受禪以天下未定¶
廣封宗室從弟及姪年始孩童者數十人皆封為郡王¶
<pb:KR2m0001_WYG_036-23a>¶
太宗即位問侍臣曰徧封宗子於天下便乎尚書右僕¶
射封徳彝對曰不便歴觀往古封王者今日最多兩漢¶
以降唯封帝子及親兄弟若宗室疎逺者非有大功如¶
周之郇滕漢之賈澤並不得濫叨名器所以别親疎也¶
先朝敦睦九族一切封王爵命既崇多給力役葢以天¶
下為私殊非至公馭物之道也太宗然之曰理天下本¶
為百姓非欲勞百姓以養已之親也於是率以屬疎降¶
爵惟有功者數人得王餘並封縣公貞觀二年十二月¶
<pb:KR2m0001_WYG_036-23b>¶
太宗謂公卿欲使子孫長久社稷永安其理如何尚書¶
右僕射宋國公蕭瑀對曰臣觀前代國祚所以長久者¶
莫不封建諸侯以為磐石之固秦并六國罷侯置守二¶
代而亡漢有天下參建藩屏年踰四百魏晉廢之不能¶
永久封建之法實可遵行始議列土之制禮部侍郎李¶
百藥上議大畧曰自古皇王君臨宇内莫不受命上𤣥¶
飛名帝籙締搆遇興王之運殷憂屬啟聖之期魏武攜¶
養之資漢髙徒役之賤非止意有覬覦推之亦不能去¶
<pb:KR2m0001_WYG_036-24a>¶
也若其獄訟不歸菁華已竭雖帝堯之光被四表大舜¶
之上齊七政非止情存揖讓守之亦不可固焉以放勲¶
重華之徳尚不能克昌厥後是知祚之長短必在天時¶
政或盛衰有闗人事宗周卜代三十卜年七百雖淪胥¶
之道斯極而文武之器猶在斯則龜鼎之祚已懸定於¶
杳冥也而著述之家多守常轍莫不情忘今古理蔽澆¶
淳欲以百王之季行三代之法也謂琢琱成朴以質代¶
文刑措之敎一行登封之禮云畢然後定疆理之制議¶
<pb:KR2m0001_WYG_036-24b>¶
山河之賞未為晩焉中書侍郎顔師古又論大畧曰臣¶
愚以為當今之要莫如量其逺近分置王國均其户邑¶
强弱相濟畫野分疆不得過大間以州縣雜錯而居互¶
相維持永無傾奪使各守其境而不能為非協力同心¶
則足扶京室特進魏徵又議大畧曰自隋氏亂離百殃¶
俱起黎元塗炭十不存一始蒙聖帝敷至仁以流元澤¶
沐春風而霑夏雨一朝棄之為諸侯之𨽻衆心未定或¶
致逃亡其未可一也既立諸侯當建社廟禮樂文物儀¶
<pb:KR2m0001_WYG_036-25a>¶
衞左右頓闕則理必不安麤修則事有未暇其未可二¶
也大夫卿士咸資祿俸薄賦則官府困窮厚歛則人不¶
堪命其未可三也王畿千里征税不多至於貢賦所資¶
在侯甸之外今並分為國邑京師府藏必虚諸侯朝宗¶
無所取給其未可四也今燕秦趙代俱帶蕃夷黠羌旅¶
拒匈奴未滅追兵内地逺赴邊庭不堪其勞將有他變¶
難安易動悔或不追其不可五也六年監察御史馬周¶
上牋大畧如李百藥謂宜賦以茅土疇其户邑必有材¶
<pb:KR2m0001_WYG_036-25b>¶
行隨器方授則雖其翰翮非强亦可以獲免尤累昔漢¶
光武不任功臣以吏事所以終全其代者良得斯術也¶
願陛下深思其宜使夫得奉天恩而子孫終其福禄也¶
十一年六月詔荆王元景等二十一王為諸州都督刺¶
史咸令子孫代代承襲非有大故無或黜免其後並不¶
願行乃止後定制皇兄弟皇子為王皆封國之親王(龍/朔)¶
(二年制諸王子嫡者封郡王任職從四品下叙其衆子/封郡公從五品上叙貞觀中王珪奏曰三品以上遇親)¶
(王於塗皆降乘違法申敬有乖儀准太宗曰卿皆自尊/而卑吾子乎魏徵曰自古迄今親王班次三公之下今)¶
<pb:KR2m0001_WYG_036-26a>¶
(三品皆天子列卿及八座之長為/王降乘非王所宜當也詔從之)親王府各置官屬(凡/府)¶
(官國官王未出/閣則皆不置)領親事帳内二府及國官太子男封郡¶
王其庶姓卿士功業特盛者亦封郡王(自至徳元年至/大歴三年封異)¶
(姓為王者凡/百一十二人)其次封國公其次有郡縣開國公侯伯子¶
男之號亦九等並無官土其加實封者則食其封分食¶
諸郡以租調給(自武徳至天寳實封者百餘家自至徳/二年至大歴三年食實封者二百六十)¶
(五家凡食四萬四/千八百六十户)十六年制王府官以四考為限(髙宗/時滕)¶
(王元嬰江王元祥蔣王輝虢王鳳俱以貪暴為吏人所/患有授其府官者皆比嶺外荒裔為之語曰寧向儋崖)¶
<pb:KR2m0001_WYG_036-26b>¶
(象白不事/江滕蔣虢)嗣聖二年初置公府官員武太后天授二年¶
又置皇孫官員皇姑為大長公主(後亦謂之/長公主)姊為長公¶
主女為公主皆封國視正一品(常樂長公主者髙祖之/女夀州刺史趙瓌妻也)¶
(武太后初臨朝越王貞欲舉事瓌遣使許以兵應之公/主謂其使曰為我報越王與其進不與其退汝郡王儻)¶
(男子也當不黜至今不/動及貞敗主亦遇害也)太子女為郡主封郡視從一品¶
親王女為縣主封縣視正二品凡諸王及公主皆以親¶
為尊皇之昆弟妹先拜於皇子上書稱啟神龍初下詔¶
革之二年閏正月勅公主府設官屬鎮國太平公主儀¶
<pb:KR2m0001_WYG_036-27a>¶
比親王長寧安樂唯不置長史餘並同親王宜城新都¶
定安金城等公主非皇后生官員減半其金城公主以¶
出降吐蕃特宜置司馬至景龍四年六月停公主府依¶
舊邑司(時安樂公主中宗女恃寵驕恣欲皇后臨朝冀/得自立為皇太女遂同謀鴆弑既誅廢為庶人)¶
景雲元年六月勅公主置府近有勅總停其太平公主¶
有崇保社稷功其鎮國太平公主府即宜依舊(酸棗縣/尉袁楚)¶
(客奏記於中書令魏元忠曰女在内男在外男女有别/剛柔分矣中外斯隔隂陽著矣豈可相濫哉然而幕府)¶
(者丈夫之職非婦人之事今諸公主並開建府僚崇置/官秩若以女家處男職所謂長隂而抑陽也而望隂陽)¶
<pb:KR2m0001_WYG_036-27b>¶
(不愆風雨無爽其可乎竊謂非致逺之計乖久安之䇿/書曰事不師古以克永世匪説攸聞此之謂也君侯不)¶
(正誰正/之哉)開元四年三月制諸封國自始封至曽孫者其¶
封户三分減一十年加永穆公主封千户(初永穆等各/封五百户左)¶
(右以為太薄上曰夫百姓租賦者非吾有也斯皆宗廟/社稷蒼生是為爾邊隅戰士出萬死不顧一生所賞賜)¶
(纔不過一二十疋此輩何功於人頓食厚封約之使知/儉嗇不亦可乎左右以長公主皆二千户請與比上曰)¶
(吾嘗讀後漢書見明帝曰朕子不敢望先帝子車服下/之吾未嘗不廢卷歎息如何欲令此輩望長公主乎左)¶
(右不敢復言至是公主等車服不給故/加焉自後公主皆封千户遂成其例)凡諸王及公主¶
以下所食封邑皆以課户充州縣與國官邑官共執文¶
<pb:KR2m0001_WYG_036-28a>¶
帳准其户數收其租調均為三分其一入官其二入國¶
公所食邑則全給焉二十年五月勅諸食邑實封並以¶
三丁為限不須一分入官其物仍令封隨庸調送入京¶
親王府置傅一人(師範輔導參議可否初置/王師景雲二年改為傅)諮議參軍¶
一人(匡正幕府/諮謀庶事)友一人(陪隨左右/拾遺補闕)文學二人(修撰文章/讐校經史)¶
東西閣祭酒各一人(接引/賓客)長史司馬各一人(通/判)掾一人¶
(通判功倉/户三曹)屬一人(通判兵騎/法士四曹)主簿一人(覆省/敎命)記室參軍¶
二人(掌表啟書疏/宣行敎命)録事參軍一人(受事/勾撿)功曹倉曹户曹¶
<pb:KR2m0001_WYG_036-28b>¶
兵曹法曹士曹等參軍各一人(各有/所主)參軍二人行參軍¶
四人(掌出使及/雜檢校)典籖二人(宣𫝊/敎命)親事府置典軍副典軍¶
各二人(掌守衛/陪從)執仗親事(執弓刀/衞從)執乗親事各十六人¶
(供進/騎乘)親事三百三十三人帳内府置典軍副典軍各三¶
人(掌儀衛陪從/兼知鞍馬等)帳内六百六十七人親王國(施行公文/准等署式)¶
(嗣王以下/府准此)國令一人大農二人(通判/國司)尉二人(分/判)丞一人¶
(監印/勾稽)小吏有差若府主薨則諸府佐視事帳内過葬追¶
退(雖無妻子/亦准此)其國官聼終喪(若有襲爵者/聼其迴事)諸公主邑司¶
<pb:KR2m0001_WYG_036-29a>¶
有家令　丞　錄事　各一人(並𨽻宗正寺/出降者不置)¶
　¶
　¶
　¶
　¶
　¶
　¶
　¶
<pb:KR2m0001_WYG_036-29b>¶
　¶
　¶
　¶
　¶
　¶
　¶
　¶
　通典卷三十一¶
