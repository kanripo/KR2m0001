# -*- mode: mandoku-view; -*-
#+TITLE: 通典
#+DATE: 2015-08-24 22:48:51.710188
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷四十五
<pb:KR2m0001_WYG_050-1a>¶
欽定四庫全書¶
　通典卷四十五¶
　　唐　京　兆　杜　佑　君　卿　纂¶
　禮五　吉四¶
　　方丘(神州后土附○顓頊晉夏宋殷齊周梁漢陳/後漢  魏  晉  東)¶
　　　　(後魏/)　(北齊/)　(後周/)　(隋/)　(大唐/)¶
王者父天母地故庖羲氏俯而觀法焉○顓頊乃命火¶
正黎司地以屬人(火當為北北隂位也正長也司主也/屬㑹也所以㑹聚羣神使各有序)¶
<pb:KR2m0001_WYG_050-1b>¶
○夏以五月祭地祇○殷以六月祭○周制大司樂云¶
夏日至禮地祇於澤中之方丘(地祗主昆侖也必于澤/中者所謂因下以事地)¶
其丘在國之北(就隂/位)禮神之玉以黃琮(琮八方/象地)牲用黄¶
犢幣用黄繒(大宗伯云黄琮禮地下文云皆有牲/幣各放其器之色則牲幣皆宜以黄)王及¶
尸同服大裘(祭地之服無文崔靈㤙賈公彦孔穎達皆/云與祭天同服今按郊特牲云器用陶匏)¶
(以象天地之性是同器也王制云天地之牛角繭栗是/同牲也又鈎命決云地配以后稷又配祭同也此類頗)¶
(多凡覆載功齊煦育德/一尚質之義安有二哉)配以后稷(按鉤命決釋孝經云/郊祀后稷以配天地)¶
(祭天南郊就陽位祭地北郊就隂位/后稷為天地主文王為五帝宗是也)其樂則大司樂云¶
<pb:KR2m0001_WYG_050-2a>¶
凡樂函鍾為宫太蔟為角姑洗為徵南吕為羽靈鼓靈¶
鼗孫竹之管空桑之琴瑟咸池之舞夏日至於澤中之¶
方丘奏之若樂八變則地祇皆出可得而禮矣(先奏是/樂以致)¶
(其神禮之以玉乃後合樂而祭焉函鍾林鍾也林鍾生/於未之氣未坤之位也或曰天社在東井輿鬼之外天)¶
(社地神以之為宫用聲類求之凡祭天地宗廟之樂無/商者尚柔商堅剛也靈鼗六靣鼔也孫竹竹支根之未)¶
(生者也空/桑山名)其神州地祇謂王者所卜居吉土五千里之¶
内地名也(先儒皆引禹受地統書云崑崙東南地方五/千里名曰神州是也按皇地祇鄭𤣥以為崑)¶
(崙即是土地髙著之稱既舉最髙為稱是知四和之地/皆及之至於神州但方五千里而已故不云丘而言郊)¶
<pb:KR2m0001_WYG_050-2b>¶
玉用雨珪五寸有邸(僢而同邸也所謂祀於北郊神州/之神僢音昌絹反両足相向之義)¶
牲用黝犢(地官牧人云隂祀用黝/牲注云謂祭地北郊)幣用黑繒(幣黑色無/文按崑崙)¶
(牲幣用黑色則/神不宜異也)其壇於北郊築土為壇名曰太折(祭法/云瘞)¶
(埋于太折祭地也注云/折照晰昭明之名尊神)配亦以后稷(鉤命決云郊祀/后稷以配天地)其¶
樂奏太蔟歌應鍾舞咸池以祭地祇(地祇所祭於北郊/謂神州之神及社)¶
(稷/)備五齊(若神州則醴/齊而下四齊)七獻(本擬大祫九獻以/外神無祼故七獻)王及尸¶
服齋戒乘路酒罇薦葅醢之噐藉神席槀秸蒲越及鷄¶
人呼晨司樂宿懸掌次設次大宗伯攝亞獻並如圓丘¶
<pb:KR2m0001_WYG_050-3a>¶
其日王服大裘立於方丘東南西靣乃奏函鍾為宫以¶
下之樂以致其神訖王又親牽牲取血并玉瘞之以求¶
神謂之二始(天地之祭惟圓丘方丘備此二始謂圓丘/之先奏圜鍾為宫之樂次燎牲及玉幣也)¶
(方丘則先奏函鍾為宫之樂次則瘞埋/血及玉幣二者在正祭之前故云二始)尸前既置玉幣¶
等訖次則王以匏片為爵酌瓦甒之泛齊以獻尸位謂¶
之朝踐(所謂陶匏象/天地之性)次大宗伯亦以匏爵酌醴齊攝王¶
后之獻凡二獻也次薦熟於神座前畢王更以匏爵酌¶
盎齊以獻尸大宗伯以匏爵酌醍齊以亞之所謂饋食之¶
<pb:KR2m0001_WYG_050-3b>¶
獻凡四獻也尸乃食食訖王更酌朝踐之泛齊以酳尸¶
所謂朝獻大宗伯次酌饋食之醍齊以亞之所謂再獻¶
凡六獻也次諸臣為賔酌沈齊以獻尸凡七也王每獻¶
酒皆作樂一終○漢髙帝定天下後詔御史置祠祀官¶
女巫漢初因秦滅學禮經在人間潜出所以祠祀未修¶
典禮用女巫者未多其梁巫主祠天地武帝即位曰朕¶
親郊而后土無祀則禮不答也於是東幸汾隂汾隂男¶
子公孫滂洋等見汾旁有光如綘遂立后土祠於汾隂¶
<pb:KR2m0001_WYG_050-4a>¶
脽(音/雖)上澤中為五壇(壇方五丈/髙六尺)壇一黄犢以髙帝配牢¶
具已祠盡瘞而從祀者衣尚黄始用樂舞帝親遥拜如¶
上帝禮(從寛舒/等議)至宣帝修武帝故事間嵗正月一日至¶
河東祠后土成帝建始初徙河東后土於長安北郊(時/丞)¶
(相匡衡奏言祭地於北郊即隂之象也故天之於天子/也因其所都而各享焉今祀后土反東之少陽宜徙之)¶
(長/安)後以帝無繼嗣復汾隂后土如故帝崩皇太后詔復¶
北郊長安平帝立地與天合祭於南郊壇(時從王莽議/事見郊天篇)¶
○後漢光武中元二年營北郊祀地祇在雒陽城北四¶
<pb:KR2m0001_WYG_050-4b>¶
里為方壇四陛遷吕太后於園上薄太后尊號曰髙皇¶
后以配地祇正月辛未別祀地祇位南面西上髙皇后¶
配西靣北上皆在壇上地理羣神從食皆在壇下中岳¶
位在未四岳各在其方孟辰之地中營内海在東河西¶
濟北淮東河南山川各如其方皆在外營内四陛醊(陟/衛)¶
(反/)及中外營門封神如南郊地祇髙后用犢各一五岳¶
共牛一四海四瀆共牛一羣神共牛二樂如南郊既送¶
神瘞俎實於壇北眀帝永平二年正月上丁祀南郊畢¶
<pb:KR2m0001_WYG_050-5a>¶
次郊○魏眀帝景初元年詔祀方丘所祭曰皇后以舜¶
妃伊耆氏配北郊所祭以武宣皇后配(時髙堂隆上表/云古来娥英姜)¶
(姒盛德之妃未有配食於郊者也漢文初祭地祇於渭/陽以髙帝配孝武立后土於汾隂亦以髙帝配唯王莽)¶
(引周禮享先妣為配地郊夏至以髙后配地自此始也/臣謂宜依古典以武皇配天地也魚豢議曰宜以宣后)¶
(配地蜀主劉備即/位營北郊于成都)○晉武帝受禪後泰始二年定郊祀¶
地郊先后配是年并圓方二丘於南北郊更修壇兆其¶
二至之祀合於二郊(時從有司議云/古者郊丘不異)十一月庚寅帝親¶
祀于南郊自後方澤不別立○東晉元帝大興二年北¶
<pb:KR2m0001_WYG_050-5b>¶
郊未立地祇共在天郊眀帝太寧三年七月始詔立北¶
郊未及建而帝崩成帝咸和八年于覆舟山南立地郊¶
以宣穆張皇后配五岳四望四海四瀆五湖諸山江等¶
凡四十四神及諸小山從祀(此依魏氏故/事非晉舊也)康帝建元元¶
年正月辛巳祀北郊帝皆親奉牲用𤣥(時将北郊太常/顧和表按後漢)¶
(光武正月辛未始建北郊此則與南郊同月于是從和/議郊廟牲幣璧玉之色雖有成文秦代多以駵駒漢則)¶
(但云犢未辨其色江/左南北同用𤣥牲)○宋武帝永初二年親祀南北郊¶
孝武帝大眀三年移北郊於鍾山北原道西與南郊相¶
<pb:KR2m0001_WYG_050-6a>¶
對後還舊處(初晋始置於覆舟山南至此/移之廢帝以舊地吉祥復之)○齊髙帝受¶
禪建元二年正月次辛祀北郊犧牲之色依舊不改(時/従)¶
(王儉/議)而無配武帝永眀五年議郊祀用正月次辛瘞后¶
土御並親奉車服之儀率遵漢制出以法駕衮冕(用次/辛之)¶
(義已注/天郊)○梁武帝制北郊為壇於國之北(壇上方十丈/下方十二丈)¶
(髙一丈四靣各一/陛其為外壝再重)常與南郊間嵗正月上辛祀后土於¶
壇上以德后配禮以黃琮五官先農五岳及國内山川¶
皆従祀地攅題曰后地座用上和香(以地于人親/宜加雜馥)省除¶
<pb:KR2m0001_WYG_050-6b>¶
四望座(博士明山賓議北郊有岳鎮海瀆之座/而又有四望座疑為重遂省四望座也)松江浙¶
江五湖鍾山白石山並留之如故帝行一獻之禮(議在/南郊)¶
(文/)○陳武帝受禪亦以間嵗正月上辛用特牛一祀於¶
北郊以皇妣昭后配及文帝天嘉中改以徳皇帝配宣¶
帝即位以郊壇卑下更増廣之(祠部郎中王元規議舊/壇上徑廣九丈三尺請)¶
(加七尺以則地義下徑廣十五丈取三分益/一髙丈五寸請加尺五寸取二倍漢家之數)○後魏道¶
武即帝位二年癸亥瘞地於北郊以神元竇皇后配壇¶
兆制同南郊五岳名山在中壝内四瀆大川於外壝内¶
<pb:KR2m0001_WYG_050-7a>¶
后土神元后共用𤣥牲一玉用両珪有邸幣用束帛五¶
岳等共牛一祭畢瘞牲體於壇北亥地其後夏至祭地¶
於方澤用幣牲之屬與二郊同○北齊制三年一祭以¶
夏至日禘崑崙皇地祇於方澤以武徳皇后配為壇在¶
國北郊(壇廣輪四十尺髙四尺靣各一階其外為三壝/相去廣狭同圓丘壝外大營廣輪三百二十步)¶
(餘如圓丘又為瘞坎于壇之/壬地中壝之外廣深丈二尺)禮以黄琮束帛神州社稷¶
天下山水並従祀用牲十二犧同圓丘○後周祭后土¶
地祗於國北郊六里為壇(壇一成八方下崇一丈方六/丈八尺上崇五尺方四尺方)¶
<pb:KR2m0001_WYG_050-7b>¶
(各一陛每尺一級其壝八/靣徑百二十步内壝半之)以神農配牲以其方之色神¶
州壇在其右以獻侯莫那配焉(壇崇一丈方四丈其壇/如方丘莫那則周文帝)¶
(之逺祖自隂山/南徙始居遼西)○隋因周制夏日至祭皇地祇於宫城¶
北郊十四里為方壇(其丘再成成髙五尺下成方/十丈上成方五丈成則重也)以太¶
祖武元配神州迎州冀州戎州拾州柱州宫州咸州揚¶
州其九州山林川澤丘陵墳衍原隰皆従祀(地祗及配/帝在壇上)¶
(神州九州神座於壇第二等八陛之間神州東南方迎/州南方冀州戎州西南方拾州西方柱州西北方宫州)¶
(咸州東北方揚州東南方九州山海以下各以方靣八/陛之間唯冀州山林川澤丘陵墳衍于壇之南少西)¶
<pb:KR2m0001_WYG_050-8a>¶
地祇配帝等牲用黄犢二神州以下用方色犢一九州¶
山海墳衍等加羊豕各九孟冬祭神州于北郊亦以太¶
祖武元配牲用犢二凡大祀養牲在滌九旬(昊天五帝/日月星地)¶
(祇神州宗/廟社稷)中祀三旬(星辰五/祀四望)小祀一旬(司中司命風師/雨師諸星山川)¶
其牲方色難備者聴以純色代煬帝大業元年孟冬祭¶
神州改以髙祖文帝配○大唐制夏日至祭皇地祇於¶
宫城之北郊十四里為方丘壇因隋制以景帝配神州¶
五方岳鎮海瀆山林川澤丘陵墳衍原隰皆従祀(地祇/配帝)¶
<pb:KR2m0001_WYG_050-8b>¶
(在壇上神州在壇第二等五岳以下三十七/座于壇下外壝之内丘陵等三十座于壝外)地祇及配¶
帝牲用黄犢二神州黝犢一岳鎮以下加羊豕各五孟¶
冬祭神州于北郊(太常博士陸遵揩張羅師權無二許/子儒等議稱北郊之月古無明文漢)¶
(光武正月辛未始建郊東晉成帝咸和中議北郊用正/月皆無明㨿武徳来禮令即用十月為是隂用事故於)¶
(此時祭之請依/舊十月致祭)景帝配牲用黝犢二貞觀中奉髙祖配¶
地郊永徽中廢神州之祀(禮部尚書許敬宗奏方丘祭/地之外别有神州謂之地郊)¶
(地分為二既無典㨿/又不通請合為一祀)乾封初又詔依舊祀神州(皇地祇/壇依舊)¶
(于渭水/北置)二年詔以髙祖太武皇帝崇配方丘等祀(司禮/少常)¶
<pb:KR2m0001_WYG_050-9a>¶
(伯郝處俊等奏撿舊禮以代祖元皇配感帝兼配神州/顯慶禮廢感帝祀以髙祖配昊天兼配神州議備郊天)¶
(篇/)太極元年正月初將有事於南郊有司議唯祭昊天¶
上帝續議請設皇地祇位(時諫議大夫賈曾上奏論合/設皇地祇位語具郊天篇)¶
開元二十一年夏日至祀皇地祇于方丘以髙祖配立¶
冬祭神州於北郊以太宗配其儀備開元禮(初中書令/房𤣥齡與)¶
(禮官議以為依禮有益于人則祀之神州者國之所托/餘八州則義不相及近代通祭九州今除迎州等八座)¶
(唯祭皇地祇及/神州以正祀典)開元十一年𤣥宗自東都將還西京便¶
幸并州至十二年二月二十二日祠后土於汾陰脽上¶
<pb:KR2m0001_WYG_050-9b>¶
太史奏榮光出河休氣四塞祥風繞壇日揚其光(舊祠/堂為)¶
(婦人塐像武太后時移河西梁山神塐像就祠中/配焉至十一年有司遷梁山神像于祠外之别室)二十¶
年車駕欲幸太原中書令蕭嵩上言云十一年親祠后¶
土為蒼生祈穀自是神明昭祐屡年豐登有祈必報禮¶
之大者且漢武親祠脽上前後數四伏請准舊事至后¶
土行報賽之禮従之至十一月二十一日祀后土於脽¶
上其文曰恭惟坤元道昭品物廣大茂育暢於生成庶¶
憑休和惠及黎獻博厚之位粤在汾隂肅恭時廵用昭¶
<pb:KR2m0001_WYG_050-10a>¶
舊典敬以琮幣犧牲粢盛庶品備兹瘞禮式展誠慤睿¶
宗皇帝配神作主禮畢令所司刋石祠所(上自/為文)¶
　　社稷(顓頊漢髙辛/  後    魏)　(唐/晉)　(虞晉夏宋殷齊周梁漢/東)¶
　　　　(陳/)　(後魏/)　(北齊/)　(後周/)　(隋/)　(大唐/)¶
顓頊祀共工氏子勾龍為社(祭法曰共工氏覇有九州/其子曰后土能平水土故)¶
(祀以/為社)烈山氏子柱為稷(祭法曰烈山氏之有天下其/子曰柱能殖百穀故祀為稷)髙¶
辛氏唐虞夏皆因之殷湯為旱遷柱而以周棄代之欲¶
遷勾龍無可繼者故止(先王之制法施/于人則祀之)○周制天子立¶
<pb:KR2m0001_WYG_050-10b>¶
三社祭法云王為羣姓立社曰大社(羣衆也為百官/及兆人所置立)於¶
庫門内之西立之(小宗伯云左宗廟右社稷鄭𤣥曰庫右/門内雉門外也周代文尚尊尊故在)¶
(也案公羊魯桓公二年取郜大鼎納於太廟何休/云質家右宗廟尚親親文家右社稷尚尊尊是也)王自¶
為立社曰王社于籍田立之(按詩周頌云春籍田而祈/社稷既因籍田遂以祈社)¶
(則是籍田中立之王親藉田所/以供粢盛故因立社以祈之)亡國之社曰亳社廟門¶
之外立之(春秋哀公四年亳社災穀梁/𫝊云以滅國之社為廟屏)諸侯立三社祭¶
法云諸侯為百姓立社曰國社(亦為百官下/及萬人所置)於臯門之¶
中立之(按諸侯三門外曰/臯次曰應内曰路)自為立社曰侯社亦於籍田¶
<pb:KR2m0001_WYG_050-11a>¶
中立之(按祭義諸侯/亦有籍田故)亳社(立處蓋與天子同按春秋云/亳社災注云亳社殷社諸侯)¶
(有之所以/戒亡國)大夫以下立一社祭法云大夫以下成羣立¶
社曰置社(大夫不得特立社與族人合居百家以上則/共立一社今時里社是也郊特牲曰唯為社)¶
(事單/出里)但立名雖異其神則同皆以勾龍配之稷周棄配¶
之(㨿先儒所説不同王肅之徒即云但祭勾龍后稷人/神而已非為配祭與鄭更相折難别有評議不復具)¶
(論按両家所釋鄭義/為長故今㨿以為説)社者五土之神(五土謂若地官司/徒職云山林川澤)¶
(丘陵墳衍原隰等各有所育羣生頼之故于土生物處/别立其名爲社援神契云社者土地之神能生五榖郊)¶
(特牲云社所/以神地之道)稷者於五土之中特指原隰之祇(以五土/雖各有)¶
<pb:KR2m0001_WYG_050-11b>¶
(所生而山林川澤丘陵墳衍此四者雜出材用等物於/五穀之功則少且生人所急者食故于五土之中别旌)¶
(異原隰之祇以報之以其能生五穀名其神但五穀不/可遍言以稷為五穀之長春生夏成最得中和之氣故)¶
(取以名其神表言其處能生稷也非謂止祭其穀粒故/援神契云社者土地之主稷者原隰之中能生五穀之)¶
(祇是也又禮記曰家主中霤而/國主社稷以其俱是土神也)社壇在東稷壇在西俱¶
北靣壇築墻開四靣門(且社稷陰神皆以北靣為尊地/道長右故稷在西也知北靣及)¶
(有墻者郊特牲説社云君南/向于北墉下答隂之義是也)天子之社則以五色土各¶
依方色為壇廣五丈(春秋大義曰天子社壇博五丈諸/侯半之天子大社東方青南方赤)¶
(西方白北方/黑冒以黄土)諸侯則但用當方之色為壇皆立樹以表¶
<pb:KR2m0001_WYG_050-12a>¶
其處又别為主以象其神(禮記大𫝊説牧野之事云既/事而退柴于上帝祈社又尚)¶
(書甘誓云不用命戮于社則天子諸侯行軍皆載社/主也其主鄭注但云蓋用石為之以石為土類是也)大¶
夫以下但各以地所宜之木而立之(司徒職云設其社/稷之壝而樹之田)¶
(主各以其野所冝/之木遂以名其社)禮神之玉蓋用両珪有邸(典瑞云両/珪有邸以)¶
(祀四望崔靈恩云社稷同四望其/玉蓋同也以珪鋭首象土生物)其牲王制云天子祭¶
社稷皆太牢諸侯祭社稷皆少牢皆黝色(地官牧人云/陰祀用黝牲)¶
(鄭注云陰祀謂祭地北郊及社稷也/但社稷各牢不同牲也故云皆也)用黑幣(按牲幣/同色)日¶
用甲(郊特牲云日用甲日之始也按周初未制禮/之時日猶用戊故召誥云戊午乃社于新邑)祭日¶
<pb:KR2m0001_WYG_050-12b>¶
之晨王及尸皆服絺冕(司服云祭社稷五祀則絺冕/知有尸者鳬鷖詩所謂公尸)樂¶
則大司樂云奏太蔟歌應鍾舞咸池以祭地祇(太蔟陽/聲第二)¶
(者應鍾為之合地/祇謂神州社稷也)用三獻(禮器云三獻文鄭注/謂祭社稷五祀也)其禮取¶
血先瘞於所祭之處以為祭始(大宗伯云以/血祭祭社稷)次則禮神¶
以玊時尸前薦爓肉及脯醢籩豆(郊特牲云/三獻爓)王則酌大¶
罍中酒以獻尸(大罍/瓦罍)所謂朝踐之獻是為一獻也至薦¶
熟時宗伯亦攝后酌以亞獻所謂再獻(每獻酒奏太/蔟等樂一終)尸¶
食訖賔長酌酳尸謂之三獻天子大社必受霜露風雨¶
<pb:KR2m0001_WYG_050-13a>¶
以逹天地之氣故喪國之社屋之不受天陽也亳社北¶
墉使陰眀也(絶其陽通其陰而已亳殷之社殷都亳也/白虎通云王者諸侯必有柴社者何示有)¶
(存亡也明為善者得之為惡者失之春/秋公羊𫝊云亡國之社掩其上柴其下)亳社有所祈求¶
禱祠則祭之以刑官為之尸喪祝掌其禮(秋官士師職/曰若祭勝國)¶
(之社則為之尸鄭𤣥注刑官為尸畧之也春官喪/祝職云掌勝國邑之社稷祝號以祭祀禱祠焉)○説¶
曰王者諸侯所以立社稷者為萬人求福報功也人非¶
土不立非穀不生不可偏敬故立社稷而祭焉自經籍¶
灰燼互執不同鄭𤣥注社稷者土穀之神勾龍后稷以¶
<pb:KR2m0001_WYG_050-13b>¶
配食也按所㨿郊特牲云社祭土而主陰氣君南嚮于¶
北墉下答陰之義又云社者神地之道又周禮以血祭¶
祭社稷五祀五岳樂用靈鼓大喪三年不祭唯天地社¶
稷越紼而行事王肅云勾龍周棄並為五官故祀為社¶
稷按所㨿左氏𫝊云勾龍為后土祀以為社故曰伐鼓¶
於社責上公也今俗猶言社公上公之義耳又牲用太¶
牢與地不同若稷是穀神祭之用稷反自食乎崔靈㤙¶
云二家之説雖各有通途但昔來所習謂鄭為長故依¶
<pb:KR2m0001_WYG_050-14a>¶
鄭義試評曰按崔靈恩以鄭為長當矣何者按公者¶
尊稱以人尊社故曰社公王肅以俗言社公及以社為¶
上公者俗言天公雷公豈上公乎又日蝕伐鼓於社責¶
陰助陽之義也夫陽為君陰為臣日蝕者陰蝕陽也君¶
弱臣强是以伐鼓於社云責上公耳若勾龍周棄為社¶
則不得先五岳而埋血也以人鬼雖用血而不埋復云¶
以無配食字是正神者周人禘嚳而郊稷祖文王而宗¶
武王亦無配食之説豈得不謂郊天者乎且人鬼之道¶
<pb:KR2m0001_WYG_050-14b>¶
不用靈鼓不得越紼而祭也稷者土有生長之功立其¶
神因以稷名之鄭據孝經説曰社者土地之神稷者能¶
生五穀之神孝經援神契云稷乃原隰之中能生五穀¶
之祇今按本無正神人感其功欲羙報之因以稷名所¶
以稷名神者五穀之長故也○漢髙帝初起禱豐枌榆¶
社(枌白榆社在豐東北十五里/或曰枌榆郷名髙帝里社)二年東擊項籍還入關¶
因命縣為公社後四年天下定詔御史令豐謹理枌榆¶
社其後又令縣常以春三月及臘祠后稷以羊彘人里¶
<pb:KR2m0001_WYG_050-15a>¶
各自裁以祠(隨豐/儉也)平帝時王莾奏帝王建立社稷百王¶
不易漢興禮儀稍定已有官社以后稷配食官稷(髙帝/除秦)¶
(社稷立漢社稷禮所謂大社也時又立官/社配以夏禹而未立官稷至此始立之)稷種穀樹(楮/樹)¶
(也其子/類穀)徐州牧嵗貢五色土一㪷○後漢光武建武二¶
年立太社稷於洛陽在宗廟之右(周禮曰社稷在/右宗廟在左)皆方¶
壇(蔡邕獨斷曰天子大社封諸侯者皆取土苞白茅授/之以立社於其國故謂之授茅土漢唯有皇子封為)¶
(王者得茅土其他功臣以户/數租入為節不受茅土立社)無屋有墻門而已(必受霜/露風雨)¶
二月八月及臘一嵗三祠皆太牢具使有司祠(漢儀使/者監祠)¶
<pb:KR2m0001_WYG_050-15b>¶
(南向立/不拜)郡縣皆置太守令長侍祠牲用羊豕唯州所理¶
有社無稷以其使官也○魏自漢後但太社有稷官社¶
無稷故常二社一稷也至明帝景初中立帝社(博士孔/晁謂漢)¶
(氏及魏初皆立一社一稷至景初之時更立太社太稷/又特立帝社云禮記祭法云王為羣姓立社曰大社言)¶
(為羣姓下及士庶皆使立社非自立今並立二社二神/二位同時俱祭於事為重以禮為黷宜省除一社以從)¶
(舊典劉喜難曰祭法為羣姓立社若如晁議當言王使/不得言為下云王為羣姓立七祀諸侯自立為五祀若)¶
(是使羣姓私立何得踰于諸侯而祭七祀乎却為羣姓/立七祀乃王之祀也夫人取法于天取財于地普天率)¶
(土無不奉祀而何言乎/一神二位以為煩黷耶)眀帝祭社但稱皇帝(王肅議太/尉等祭祀)¶
<pb:KR2m0001_WYG_050-16a>¶
(但稱名不稱臣每有/事湏告皆遣祝史)○晉武帝太康九年詔曰社實一¶
神其并社之祀(車騎司馬傅咸奏曰祭法王社太社各/有其義糓梁傳曰天子親耕故自立社)¶
(為籍而報也國以人為本人以穀為本為百姓立社而/祈報焉事異體殊此社之所以有二武帝引景侯王肅)¶
(之論曰王社亦謂春祈籍田秋而報之也其論大社則/曰王者布下圻内為百姓立之謂之大社不自立之于)¶
(京師也景侯此論據祭法大夫以下成羣立社曰置社/景侯解曰今之里社是太社天子為人而祀故稱天子)¶
(社郊特牲曰天子太社必受霜露風雨夫以羣姓之衆/王者通為立社故稱太社若夫里社其數不一盖以里)¶
(所為名左氏傳盟于清丘之社是也人間之社不稱太/矣若復不立之京都當安所立乎前被𠡠尚書召誥云)¶
(社于新邑唯一太牢不立二社之明義也郊特牲曰社/稷太牢必據一牢之文以明社之無二則稷無牲矣説)¶
<pb:KR2m0001_WYG_050-16b>¶
(者則曰舉社則稷可知茍可舉社以眀稷何獨不舉一/以眀二國之大事在祀與戎若有過而除之不若過而)¶
(存之存之有義除之無據周禮封人掌設社壝無稷字/今帝社無稷蓋出于此然國主社稷周禮王祭社稷則)¶
(絺冕此王社有稷之文也封人設社壝無稷字説者以/為約文從可知也謂宜仍舊立二社而加立帝社之稷)¶
(禹貢惟土五色景侯解曰王者取五色土為大社封四/方諸侯各割其方色土者覆四方也如此大社復為立)¶
(京都也詔曰社實一神而相襲二位衆/議不同何必改作其便仍舊一如魏制)○東晉元帝建¶
武元年又依洛京立二社一稷○宋仍晉舊無所改作¶
○齊武帝永眀十一年何佟之議其神一位北向稷東¶
向齋官社壇東北南向立以西為上諸執事西向立以¶
<pb:KR2m0001_WYG_050-17a>¶
南為上稷名太稷(兼祠部郎中何佟之議按禮記郊特/牲社祭土而主陰氣也君南向于北)¶
(墉下荅陰也王肅云陰氣北向故君南向以荅之為言/是相對之稱知古祭社北向設位齋官南向明矣近代)¶
(相承帝社南向太社及稷並東向而齋官在帝壇北西/向于神背後行禮又名稷為稷社甚乖禮意謂二社語)¶
(其義則殊論其神則一位並宜北向稷若北向則成相/背稷是百穀之總神非陰陽之主宜依先東向齋官在)¶
(社壇東北南向立以西為上諸執事西向立以南為上/稷依禮無兼稱若欲尊崇正可名太稷豈得稷社耶治)¶
(禮學士議曰郊特牲云君南向荅陽也臣北向荅君也/若以陽氣在南則立應北向陰氣向北則立宜向南今)¶
(二郊一限南向皇帝奠幣東西向故知壇墠無係于陰/陽設位寧拘于南北羣神小祠類皆向南靣薦饗之時)¶
(北向行禮蓋欲申靈祇之尊表求陰之理議與佟之相/難凡三徃反有司議治禮無的然明據佟之議乃行也)¶
<pb:KR2m0001_WYG_050-17b>¶
○梁社稷在太廟西天監四年以太常省牲太常丞牽¶
牲太祝令贊牲(其初蓋晉元帝建武元年所剏有太社/帝社太稷凡三壇門墻並隨其方色每)¶
(以仲春仲秋并令郡國縣祠社稷先農及臘又各祠社/稷于壇百姓則二十五家為一社其舊社及人稀者不)¶
(限其家春秋祠水旱禱祈祠具通其豐約舊太社廩犧/吏牽牲司農省牲大祝史賛牲天監中明山賔議郊特)¶
(牲云社者神地之道國主社稷實為重今公卿貴臣親/執盛禮而令微吏牽牲頗為輕末且司農省牲又非其)¶
(義太常禮官實當斯職禮祭社稷無親牽牲之文謂宜/以太常省牲廩犧令牽牲太祝令賛牲帝唯以太祝賛)¶
(牲為疑又以司農省牲于理似傷廩犧吏執紼即/事誠卑議以太常丞牽牲餘依山賔議于是遂定)至大¶
同初又加官稷并前為五壇○陳依梁而帝社以三牲¶
<pb:KR2m0001_WYG_050-18a>¶
首餘以骨體薦粢盛為六飯粳以敦稻以牟黄梁以簠¶
白梁以簋黍以瑚粢以璉(其義本之齊/制敦音對)○後魏天興二¶
年置太社太稷帝社于宗廟之右為方壇四陛以二月¶
八月日用戊皆太牢勾龍配社周棄配稷皆有司侍祠¶
○北齊立太社帝社太稷三壇於國右每仲春仲秋元¶
辰及臘各以一太牢祭焉皇帝親祠祭則司農卿省牲¶
進熟司空亞獻司農終獻○後周立社稷于左帝親祠¶
則冢宰亞獻宗伯終獻○隋文帝開皇初建社稷並立¶
<pb:KR2m0001_WYG_050-18b>¶
於含光門之右仲春仲秋吉戊各以一太牢祭牲色用¶
黑孟冬下亥又臘祭之郡縣二仲月並以少牢各祭百¶
姓亦各為社○大唐社稷亦於含光門内之右仲春仲¶
秋二時戊日祭太社太稷社以勾龍配稷以后稷配武¶
太后天授三年九月為社至長安四年三月制社依舊¶
用八月神龍元年改先農壇為帝社壇於太壇西立帝¶
社壇禮同太社太稷其壇不備方色異于太社(時祝欽/明與禮)¶
(官等奏經典並無先農之文永徽年中猶名籍田垂拱/以後改為先農然先農與社本是一神其先農壇請改)¶
<pb:KR2m0001_WYG_050-19a>¶
(為帝社以應王社之義其祭先農改為帝社仍/請准令用孟春吉亥祀后土以勾龍配制從之)又其年¶
五月詔於東都建置太社令禮官議立社太常少卿韋¶
叔夏等引吕氏春秋及鄭𤣥議以為社主用石又按後¶
魏天平四年四月太社石主遷於社宫是社主用石矣¶
又檢舊社主長一尺六寸方一尺七寸禮官博士議社¶
主制度長短在禮無文按韓詩外𫝊云天子太社方五¶
丈諸侯半之蓋以五是土數故壇方五丈其社主請准¶
五數長五尺准陰之二數方二尺剡其上以象物生方其¶
<pb:KR2m0001_WYG_050-19b>¶
下以象地體埋其半以根在土中而本末均也則神道¶
設敎法象有凴其尺請用古尺又檢舊社稷壇上四方¶
布以方色唯中央數尺餙以黄土禮官韋叔夏等又議¶
曰韓詩外𫝊云天子太社廣五丈各分置四方色訖上¶
冐以黄土説者云冐以黄土象王者覆被四方據此合¶
用黄土遍覆壇上今檢舊壇之上亦備方色唯中央數¶
尺餙以黄土則是覆被之道有所不及既乖舊制請准¶
古改造於是以方色餙壇之四靣及四陛其上則以黄¶
<pb:KR2m0001_WYG_050-20a>¶
土覆之天寳三載二月詔社稷列為中祀頗紊大猷自¶
今已後社稷升為大祀(大歴六年十一月𠡠中祀並用/少牢至貞元五年九月國子祭)¶
(酒包佶奏請社稷復依/正禮用太牢詔從之)¶
　¶
　¶
　¶
　¶
　¶
<pb:KR2m0001_WYG_050-20b>¶
　¶
　¶
　¶
　¶
　¶
　¶
　¶
　通典卷四十五¶
