# -*- mode: mandoku-view; -*-
#+TITLE: 通典
#+DATE: 2015-08-24 22:48:54.359195
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百六十
<pb:KR2m0001_WYG_165-1a>¶
欽定四庫全書¶
　通典卷一百六十¶
　　唐　京　　兆　杜　佑　君　　卿　纂¶
　兵十三¶
孫子曰下政攻城(言攻城屠邑政之/下者所害者多)攻城之法為不得¶
已修櫓轒輼(上汾/下温)具器械三月而後成(修櫓長櫓也轒/輼四輪車皆可)¶
(推而往來冐以攻城器械謂雲梯浮格衡飛石連/弩之屬攻城總名言修此攻具經一時乃成也)距闉¶
又三月而後已(距闉者踊土積髙而前以附於城也積/土為山曰堙以距敵城觀其虚實春秋)¶
<pb:KR2m0001_WYG_165-1b>¶
(傳曰楚司馬子反/乘堙而闚宋城)將不勝心之忿而蟻附之則殺士卒¶
三分之一(守過二時敵人不服將不勝心之忿多使/士卒蟻附其城殺傷我士民三分之一也)而¶
城不㧞者此攻城之災(言攻趣不㧞還為己害故韓/非曰夫一戰不勝則禍暨矣)故¶
善用兵者屈人之兵而非戰(言伐謀伐交不至於戰/故司馬法曰上謀不鬬)㧞¶
人之城而非攻也(言以威刑服敵不攻而取若/鄭伯肉袒以迎楚荘王之𩔖)毁人之¶
國而不久也(若誅理暴逆毁滅/敵國不暴師衆也)故兵不鈍而利可全此¶
謀攻之法也(不與戰敵而必完全得之/立勝於天下不頓兵血刄)故用兵之法什¶
則圍之(以十敵一則圍之是為將智勇等而兵利鈍均/也若主弱客勁不用十也曹公操所以倍兵圍)¶
<pb:KR2m0001_WYG_165-2a>¶
(下邳生擒呂布若敵壘固守依附險阻彼一我十/乃可圍也敵雖盛所據不便未必十倍然後圍之)伍則¶
攻之(若敵并兵自守不與我戰彼一我五乃可攻戰/也或與敵人内外之應未必五倍然後攻之)又¶
曰兵之情圍則禦(禦相持也窮/則同心守禦)不得已則鬭(勢有不得/已也言鬭)¶
(太過戰不可以惡勝走不/能脱恐其有降人之心者)過則從(陷之甚過/則計從也)圍師必闕¶
(司馬法曰圍其三面/開其一面以示生路)此用兵之法(若圍敵平陸之地必/空一面以示其虛欲)¶
(使戰守不固而有去留之心若敵臨危據險/强救在表當堅固守未必闕也此用兵之法)又曰倍則¶
分之(已二敵一則一術為正一術為竒彼一我二不足/為變故疑兵分離其軍也故太公曰不能分移未)¶
(可語/竒)微乎微微至於無形(言其微妙/所不可見)神乎神神至於無¶
<pb:KR2m0001_WYG_165-2b>¶
聲故能為變化司命(言變化之形倐忽若神故/能料敵死生若天之司命)又曰善¶
攻者動於九天之上也(善攻者務因天時地利為水火/之變使敵不知所備言其雷震)¶
(發動若於九/天之上也)¶
　　圍敵勿周¶
後漢初張步據齊地漢將耿弇總兵討之張步使其大¶
將費邑軍歴下又分守祝阿鐘城弇先擊祝阿自旦攻¶
城未日中而㧞之故開圍一角令其衆得奔歸鐘城鐘¶
城人聞祝阿已潰大恐懼遂空壁亡去○後漢妖巫維¶
<pb:KR2m0001_WYG_165-3a>¶
泥弟子單臣相聚入原武城刼吏人自稱將軍光武遣¶
臧宮將北軍數千人圍之賊穀食多數攻不下士卒死¶
傷帝召公卿諸侯王問方畧明帝時為東海王獨對曰¶
妖巫相刼勢無久立其中必有悔欲亡者但外圍急不¶
得走耳宜小挺緩(挺解/也)令得逃亡則一亭長足以擒也¶
帝即敕宮撤圍緩賊衆分散遂斬臣等○後漢末將軍¶
朱雋與荆州刺史徐璆共討黃巾擊賊帥趙𢎞斬之餘¶
賊帥韓忠復據宛乞降司馬張超請聽之雋曰兵有形¶
<pb:KR2m0001_WYG_165-3b>¶
同而勢異者昔秦項之際人無定主故賞降附以勸來¶
耳今海内一統唯黃巾造宼納降無以勸善討之足以¶
懲惡今若受之更開逆意賊利則進戰鈍則乞降縱敵¶
長宼非良計也因急攻連戰不尅雋登土山覩之顧謂¶
張超曰吾知之矣賊今外圍周固内營逼急乞降不受¶
欲出不得所以死戰也萬人一心猶不可當况十萬乎¶
其害甚矣不如撤圍并兵入城忠見圍解勢必自出出¶
則意散易破之道也既而解圍忠果出戰雋因擊大破¶
<pb:KR2m0001_WYG_165-4a>¶
之忠等皆降○後漢末曹公破袁尚㧞鄴進圍壺關公¶
曰城㧞皆坑之連月不能下其將曹仁謂公曰夫圍城¶
必開之所以開其生路也今公許之必死將卒自以為¶
守且城固而糧多攻之則士卒傷守之則曠日持久今¶
頓兵堅城之下攻必死之虜非良計也曹公從之遂降¶
其城○後魏末齊神武起義兵於河北其時爾朱兆天¶
光度律仲遠等四將同會於鄴南士馬精强號二十萬¶
夾洹水而軍(洹音/桓)時神武馬不滿二千步卒不至三萬¶
<pb:KR2m0001_WYG_165-4b>¶
以衆寡不敵遂於韓陵山為圓陣連繫牛驢自塞之於¶
是將士死戰四面奮擊大破兆等(齊神武兵少天光等/兵十倍圍而缺之神)¶
(武自塞其缺士皆必死是/以破敵也見死地勿攻篇)¶
　　圍師量無外救緩攻取之¶
十六國前燕慕容恪率兵討叚龕於廣固恪圍之諸將¶
勸恪宜急攻之恪曰軍勢有宜緩以尅敵有宜急而取¶
之若彼我勢成且有强援慮腹背之患者須急攻之以¶
速大利如其我强彼弱外無救援力足制之者當覊縻¶
<pb:KR2m0001_WYG_165-5a>¶
守之以待其敝兵法十圍五攻此之謂也龕恩結賊黨¶
衆未離心今憑固天險上下同心攻守勢倍軍之常法¶
若其促攻不過數旬尅之必矣但恐傷吾士衆當持久¶
以取耳乃築室反耕嚴固圍壘終尅廣固○前燕將呂¶
䕶據野王陰通晉事覺燕將慕容恪等率衆討之將軍¶
傅顔言於恪曰䕶窮宼假合王師既臨事則上下喪氣¶
必士卒攝魂敗亡之騐也殿下前以廣固天險守易攻¶
難故為長久之䇿今賊形便不與徃同宜急攻之以省¶
<pb:KR2m0001_WYG_165-5b>¶
千金之費恪曰䕶老賊經變多矣觀其為備之道未易¶
卒圖今圍之窮城樵采路絶内無積蓄外無强援不過¶
十旬其斃必矣何必遽殘士卒之命而趣一時之利哉¶
吾嚴固圍壘休飬將卒以重官美貨間而離之事淹勢¶
窮其釁易動我則未勞而宼已敝此為兵不血刄坐以¶
制勝也遂列長圍守之凡經六月而野王潰䕶南奔於¶
晉悉降其衆¶
　　攻城戰具附¶
<pb:KR2m0001_WYG_165-6a>¶
攻城戰具作四輪車上以䋲為脊生牛皮䝉之下可藏¶
十人塡隍推之直抵城下可以攻掘金火木石所不能¶
敗謂之轒輼車(凡力有餘者攻先絶諸國之交使無外/救糧多而人少攻而勿圍糧少而人多)¶
(圍而/勿攻)○以大木為床下置六輪上立雙牙牙有檢梯節¶
長丈二尺有四桄桄相去有三尺勢微曲遞互相檢飛¶
於雲間以窺城中有上城梯首冠雙轆轤枕城而上謂¶
之飛雲梯○以大木為牀下安四獨輪上建雙䏶䏶間¶
橫檢中立獨竿首如桔橰狀其竿髙下長短大小以城¶
<pb:KR2m0001_WYG_165-6b>¶
為凖首以窠盛石大小多少隨竿力所制人挽其端而¶
投之其車推轉逐便而用之亦可埋脚著地逐便而用¶
其旋風四脚亦可隨事而用謂之抛車○作軸轉車車¶
上定十二石弩弓以鐵鈎繩連車行軸轉引弩弓持滿¶
弦牙上弩為七衢中衢大箭一鏃刄長七寸廣五寸箭¶
簳長三尺圍五寸以鐵葉為羽左右各三箭次小於中¶
箭其牙一發諸箭齊起及七百步所中城壘無不摧隕¶
樓櫓亦顛墜謂之車弩○以木為脊長一丈徑一尺五¶
<pb:KR2m0001_WYG_165-7a>¶
寸下安六脚下闊而上尖髙七尺内可容六人以濕牛¶
皮䝉之人蔽其下舁直抵城下木石鐵火所不能敗則¶
用攻其城謂之小頭木驢○於城外起土為山乘城而¶
上古謂之土山今謂之壘道用生牛皮作小屋并四面¶
䝉之屋中置運土人以防攻擊者(土山即孫子/所謂距闉也)鑿地為¶
道行於城下用攻其城徃徃建柱積薪於其柱圜而燒¶
之柱折城摧○以八輪車上樹髙竿竿上安轆轤以繩¶
挽板屋止竿首以窺城中板屋方四尺髙五尺有十二¶
<pb:KR2m0001_WYG_165-7b>¶
孔四面别布車可進退圜城而行於營中遠視亦謂之¶
巢車如鳥之巢即今之板屋也○以板為幔立桔橰於¶
四輪車上懸幔逼城堞間使趫㨗者蟻附而上矢石所¶
不能及謂之木幔○以小瓢盛油冠矢端射城樓櫓板¶
木上瓢敗油散因燒矢鏃内簳中射油散處火立然復¶
以油瓢續之則樓櫓盡焚謂之火箭○磨杏子中空以¶
艾實之繫雀足上加火薄暮羣放飛入城壘中棲宿其¶
積聚廬舍須臾火發謂之火杏¶
<pb:KR2m0001_WYG_165-8a>¶
孫子曰彼敵不得至者害之也(至其所必走攻其所必/敗能守其險害之要路)¶
(敵不得自至故王子曰一犬當穴萬䑕不/敢出一虎當溪萬鹿不敢過此守之上也)故飽能饑之¶
(絶其/糧)委軍而爭利則輜重捐(委置庫藏輕師而行若敵/乘空而來抄絶其後則已)¶
(輜重皆/悉棄捐)是以軍無輜重則亡無糧食則亡無委積則亡¶
(無此三者亡之道/也委積芻草之屬)¶
　　絶糧道及輜重¶
漢王遣將韓信以兵數萬欲東下井陘擊趙趙王與陳¶
餘聚兵井陘口號稱二十萬李左車說陳餘曰韓信涉¶
<pb:KR2m0001_WYG_165-8b>¶
西河虜魏王擒夏說欲以下趙此乘勝而去國遠鬬其¶
鋒不可當臣聞千里餽糧士有饑色樵蘇後㸑(樵取薪/也蘇取)¶
(草/也)師不宿飽今井陘之道車不得方軌騎不得成列行¶
數百里其勢糧食必在其後願足下假臣竒兵三萬人¶
從間道絶其輜重足下深溝髙壘堅營勿與戰使前不¶
得鬬退不得還吾竒兵絶其後野無所虜掠不至十日¶
而韓信之頭可致於戯下不然必為所擒矣陳餘儒者¶
常稱義兵不用詐謀竒計曰吾聞兵法十則圍之倍則¶
<pb:KR2m0001_WYG_165-9a>¶
戰今韓信兵號數萬千里而襲我亦已罷極今如避不¶
擊後有大者何以加之則諸侯謂吾怯而輕來伐我不¶
聽韓信使人間視知其不用大喜乃敢引兵遂進竟破¶
趙軍(陳餘違/之而敗)○漢景帝初吳楚七國反以太尉周亞夫¶
禦之亞夫問父絳侯客鄧都尉曰䇿安出客曰吳楚兵¶
鋭甚難與爭鋒而剽輕不能久莫若引兵東北壁昌邑¶
以梁委吳吳必盡鋭攻之將軍深溝髙壘使輕兵絶淮¶
泗口糧道絶彼吳必將斃而糧絶矣乃以全强制其疲¶
<pb:KR2m0001_WYG_165-9b>¶
極破吳必矣亞夫言於帝許之遂破吳軍○王莽末天¶
下亂光武兄伯升起兵討莽為莽將甄阜梁丘賜所敗¶
復收會兵衆還保棘陽阜賜乘勝留輜重於藍鄉引精¶
兵十萬南渡潢臨沘水(潢音黄/沘音毗)阻兩川間為營絶後橋¶
示無還心伯升於是大享軍士設盟約休卒三日為六¶
部潛師夜起襲取藍鄉盡獲其輜重明旦漢軍自西南¶
攻甄阜下江兵自東南攻梁丘賜至食時陣潰遂斬阜¶
賜○後漢末曹公與袁紹相持官渡沮授言於紹曰北¶
<pb:KR2m0001_WYG_165-10a>¶
兵數重而果勁不及南南穀虛少而貨財不及北南利¶
在於急戰北利在於緩持宜曠以日月紹不從連營稍¶
前逼官渡合戰曹公軍不利出復壁紹為髙櫓起土山¶
射營中營中皆䝉楯衆大懼曹公乃為發石車擊紹樓¶
皆破紹衆號曰霹靂軍紹為地道欲襲曹公曹公輙於¶
内為長塹以拒之又遣竒兵襲擊紹運車大破之盡焚¶
其穀食會紹遣淳于瓊等將兵萬餘人北迎運沮授說¶
紹可遣將别為軍於表以絶曹公之鈔紹復不從瓊宿¶
<pb:KR2m0001_WYG_165-10b>¶
烏巢去紹軍四十里紹謀士許攸奔曹公攸謂曹公曰¶
公孤軍獨守外無求索危急之時也今袁氏輜重有萬¶
餘兩而無嚴備可輕兵襲之不慮而至燔其積聚不過¶
三日袁氏自敗也公乃選精鋭步馬秉袁氏旗幟銜枚¶
縳馬口從間出人負束薪時有問者紿(音/怠)之曰袁公恐¶
曹操抄掠後軍兵以益備聞者信之既至輜重圍屯燎¶
薪火光亘天地破瓊等悉斬之數日紹棄甲而遁○蜀¶
將姜維率衆侵魏依麴山築二城使牙門將勾安李韶¶
<pb:KR2m0001_WYG_165-11a>¶
等守之衆羌胡質任宼逼諸郡魏將陳泰禦之泰謂諸¶
將曰麴城雖固去蜀險遠當須運糧羌夷患維勞役必¶
未肯附今圍而取之可不血刄而㧞其城雖或有救山¶
道險阻非行兵之地乃使鄧艾等進兵圍之斷其運道¶
及城外流水安等挑戰不許將士困窘分糧聚雪以稽¶
日月維果來救出自牛頭與泰相對泰曰兵法貴在不¶
戰而屈人今絶牛頭維無返道則我之擒也諸軍各堅¶
壘勿與戰自南渡白水循水而東使諸將截其還路維¶
<pb:KR2m0001_WYG_165-11b>¶
懼遁走安等孤懸遂皆降○十六國前趙劉曜遣將劉¶
允西伐張駿之武威駿遣將辛巖韓瑛東拒劉允屯於¶
狄道城韓瑛進渡沷干嶺辛巖曰我握衆數萬籍氐羌¶
之鋭宜速戰以滅之不爾久則生變瑛曰自夏末以來¶
太白犯日辰星逆行白虹貫日皆變之大者不可以輕¶
動動而不㨗為禍更深吾將久而斃之且曜與石勒相¶
攻允亦不能久也積七十餘日軍糧竭遣辛巖督運於¶
金城允聞之大悦謂其將士曰韓瑛之衆十倍於吾糧¶
<pb:KR2m0001_WYG_165-12a>¶
廪將懸難以持久今分兵運糧可謂天授吾若敗辛巖¶
瑛等自潰彼衆我寡宜以死戰戰而不㨗當無匹馬得¶
還士衆咸奮於是率騎三千襲巖於沷干大敗之瑛軍¶
遂潰死者三萬餘人○十六國後趙石勒將石季龍大¶
掠荆河州而去留將姚豹守城住西臺勒將以驢千頭¶
運糧以饋姚豹晉將祖逖遣韓潛馮鐵等追擊於汴水¶
盡獲之姚豹宵遁○十六國前秦苻堅遣將王猛伐前¶
燕慕容暐師至潞川燕將慕容評率兵十萬禦之以持¶
<pb:KR2m0001_WYG_165-12b>¶
久制之猛乃遣其將郭䖍率騎五千夜從間道起火於¶
髙山因焚評輜重火見鄴中評性貪鄙障固山泉賣樵¶
鬻水積錢絹如丘陵三軍莫有鬭志因而大敗○大唐¶
髙宗遣將薛仁貴郭待封伐吐蕃仁貴留二萬人作兩¶
柵輜重並留柵内倍道掩之待封不從仁貴之䇿領輜¶
重繼進未至烏海吐蕃二十餘萬悉衆救其前軍迎擊¶
待封敗之待封趨山軍糧及輜重並為賊所掠仁貴遂¶
退軍遂大敗(郭待封失輜/重所以致敗)¶
<pb:KR2m0001_WYG_165-13a>¶
孫子曰火攻有五一曰火人(與敵陳師敵傍近草/因風燒之戰之助也)二曰¶
火積(燒其/積蓄)三曰火輜(燒其/輜重)四曰火庫(當使閒人入敵/營燒其兵庫也)五¶
曰火墜(墜墮也以火墮入營中也矢頭之法以鐵籠火/著箭頭強弩射敵營中一曰火道燒絶其糧道)¶
(也/)行火必有因(因姦人也又因/風燥而焚燒)煙火素具(燒烟具也先/具燒燧之屬)¶
發火有時起火有日時者天之燥也(燥者/旱也)日者宿在戊¶
箕東壁翼軫也(戊翼&KR0257;四宿此/宿之日則風也)凡此四宿者風起之日¶
(蕭世識曰春丙丁夏戊巳秋壬癸冬甲乙此日有疾風/猛雨也吾勘太乙中有飛鳥十精知風雨期五子元運)¶
(式也各候其時/可以用火也)凡火攻必因五火之變而應之火發於¶
<pb:KR2m0001_WYG_165-13b>¶
内則早應之於外(以兵應之使閒人縱火於敵/營内當速進以攻其外也)火發而¶
其兵靜者待而勿攻極其火力可從而從之不可從而¶
止(當見利則進知難則退極盡也盡火/力可則應不可則止無使敵知所為)火可發於外而¶
待於内以時發之發於上風勿攻下風(不便也燒之必/退退而逆攻之)¶
(必為所/害也)晝風久夜風止(數常也陽風也晝風則火氣相/動也夜風卒至縱火亦當如風)¶
(之長/短)凡軍必知五火之變以數守之(既知起五火五變/當復以數消息其)¶
(可/否)故以火佐攻者明(取勝/明也)¶
　　火攻¶
<pb:KR2m0001_WYG_165-14a>¶
漢將李陵征匈奴戰敗班師為單于所逐及於大澤匈¶
奴於上風縱火陵亦先放火燒斷葦葭用絶火勢(蕭世/識曰)¶
(敵用火勢焚吾門思火滅門敗吾當便積薪/助火使火勢盛敵不得入亦拒火之方也)○後漢末¶
漢將皇甫嵩討黄巾賊張角嵩保長社賊來圍城嵩兵¶
少軍中皆恐乃召軍吏謂曰兵有竒變不在衆寡今賊¶
依草結營易為風火若因夜縱火必大驚亂吾出兵擊¶
之其功可成其夕遂大風嵩乃約勒軍士皆束炬乘城¶
使鋭士間出圍外縱火大呼城上舉燎應之嵩因鼓而¶
<pb:KR2m0001_WYG_165-14b>¶
奔其陣賊驚亂奔走嵩進兵討之與角弟梁戰於廣崇¶
梁衆精勇嵩不能尅明日乃閉營休士以觀其變知賊¶
意少懈乃潛夜勒兵鷄鳴馳赴其陣至晡時大破之○¶
後漢末劉表死曹公尅荆州得劉琮水軍沿流東下吳¶
主孫權遣周瑜領兵逆曹公遇於赤壁初一交戰曹公¶
軍披退引兵次江北瑜等在南岸瑜部將黄蓋曰今宼¶
衆我寡難與持久然觀曹軍方連船艦首尾相接可燒¶
而走也乃取䝉衝鬭艦數十艘實以薪草膏灌其中裹¶
<pb:KR2m0001_WYG_165-15a>¶
以帷幕上建牙旗先書報曹公期以欲降又先備走舸¶
各繫火大船後因風相次俱前曹公軍吏士皆延頸遥¶
觀指言蓋降蓋放諸船同時發火時風盛猛悉延燒岸¶
上營落頃之熛煙張天(熛音剽/火飛也)人馬燒溺死者甚衆軍¶
遂敗退○東晉將殷浩北伐其長史江逌取數百雞以¶
長繩連之其脚皆繫火一時驅放羣雞飛散火&KR0761;羌營¶
因而奮擊羌將姚襄大敗走之○後周遣將伐髙齊齊¶
將段韶與太尉蘭陵王長恭同徃扞禦至西境有栢谷¶
<pb:KR2m0001_WYG_165-15b>¶
城者乃絶嶮古城千仭諸將莫敢攻圍韶曰汾北河東¶
勢為國家之有若不去栢谷事同痼疾計彼援兵會在¶
南道今斷其要路救不得來且城勢雖髙其中甚狹火¶
弩射之一旦可盡諸將稱善遂鳴鼓而攻之城潰獲儀¶
同薛敬禮大斬獲首虜仍城華谷置戍而還○隋文帝¶
時髙熲獻取陳之䇿曰江南土薄舍多竹茅所有積儲¶
皆非窖地密遣行人因風縱火待彼修葺復更燒之不¶
出數年自可財力俱盡帝行其䇿由是陳人益弊¶
<pb:KR2m0001_WYG_165-16a>¶
　　火兵火獸火禽火盜火弩附¶
火兵以驍騎夜銜枚縛馬口人負束薪束緼懷火直抵¶
敵營一時舉火營中驚亂而乘之靜而不亂捨而勿攻¶
(凡火攻皆因天時燥旱營舍茅竹積芻穗/糧軍營於秸草宿莽之中因風而焚之)○火獸以艾¶
煴(於問/反)火置瓢中開四孔繫瓢於野猪麞鹿項上針其¶
尾端向營而縱之奔走入草瓢敗火發○火禽以胡桃¶
剖分空中實艾火開兩孔復合繫野鷄項上針其尾而¶
縱之奔入草器敗火發○火盜遣人音服與敵同者夜¶
<pb:KR2m0001_WYG_165-16b>¶
竊號逐便懷火偷入營焚其積聚火發亂而出○火弩¶
以擘張弩射及三百步者以瓢盛火冠矢端以數百張¶
中夜齊射敵營中芻草積聚¶
　　乘風取勝¶
後漢楊璇為零陵太守是時蒼梧桂陽猾賊相聚攻郡¶
縣賊衆多而力强吏人憂愁璇乃特製馬車數十乘以¶
排(音/敗)囊盛石灰於車上(排囊者即/今排袋)繫布索於馬尾又為¶
兵車專彀弓弩尅期會戰乃令馬車居前順風鼓灰賊¶
<pb:KR2m0001_WYG_165-17a>¶
不得視因以火燒其布索馬驚奔突賊陣因使後車弓¶
弩亂發鉦鼓鳴震羣宼大駭破散追逐傷斬無數郡境¶
以清○陳武帝有江東梁將王琳率兵東下陳遣大將¶
侯瑱等拒之瑱等以琳軍威方盛乃引軍入蕪湖避之¶
是時西南風至急琳謂得天時將取揚州侯瑱等徐出¶
蕪湖以躡其後比及兵交西南風翻為瑱用琳兵放火¶
燧以擲瑱船者皆反燒其船琳兵潰亂透水死者十二¶
三其餘皆棄船上岸為陳軍所殺殆盡¶
<pb:KR2m0001_WYG_165-17b>¶
孫子曰以水佐攻者强(水以為/衝故强)水可以絶而不可以奪¶
(水但能絶其敵道分敵軍耳/不可以奪敵蓄積及計數也)¶
　　水攻¶
漢王遣韓信已定齊臨淄遂東追齊王田廣至髙密項¶
羽使龍且將二十萬救齊王田廣龍且并軍與信戰未¶
合人或說龍且曰漢兵遠鬭窮戰其鋒不可當齊楚自¶
居其地戰兵易敗散不如深壁令齊王使其信臣招所¶
亡城亡城聞其王在楚來救必反漢漢兵二千里客居齊¶
<pb:KR2m0001_WYG_165-18a>¶
齊城皆反之其勢無所得食可無戰而降也龍且曰吾¶
救齊不戰而降之吾何功今戰而勝之齊之半可得何¶
為止遂戰與信夾濰(音/維)水陣韓信乃夜令人為萬餘囊¶
盛沙壅水上流引軍半渡擊龍且佯不勝還走龍且果¶
喜曰固知信怯也遂追信渡水信使人决壅囊水大至¶
龍且軍大半不得渡即急擊殺龍且水東軍遂敗走○¶
後漢董卓將兵三萬討先零羌為羌胡所圍糧食乏絶¶
進退逼急乃於所渡水中偽立墕(音/堰)以為捕魚而潛從¶
<pb:KR2m0001_WYG_165-18b>¶
墕下過北賊追之决水已深不得渡時衆敗退唯卓全¶
師而還○後漢末曹公圍呂布於下邳引沂泗水灌城¶
尅之(具兵機/務速篇)○陳閩中守陳寶應舉兵反據建安晉安¶
二郡界水陸為栅陳將章昭達討之據其上流命軍士¶
伐木帶枝葉為筏施栢拍於其上綴以大索相次列營¶
夾兩岸寶應數挑戰昭達按甲不動俄而暴雨江水大¶
漲昭達大放筏衝突水栅盡破又出兵攻其步軍寶應¶
大潰遂尅定閩中○陳將歐陽紇據嶺南反陳將章昭¶
<pb:KR2m0001_WYG_165-19a>¶
達督衆軍討之紇乃出栅洭(音/洭)口多聚沙石以竹籠置¶
於木栅之外用遏船艦昭達居其上流装艦造栢拍以¶
臨賊栅又令軍人銜刀潛行水中斫竹籠籠&KR1130;皆解因¶
縱大艦隨水突之賊衆大敗因而擒紇○大唐武德中¶
劉黒闥據河北背反太宗率兵討之先遣堰洺水上流¶
使淺令黒闥得渡水及戰遽令決堰水至深丈餘賊徒¶
既敗爭渡水溺死者數千人咸以為神黒闥與二百餘¶
騎奔於突厥悉虜其兵衆河北悉平○武德中李靖隨¶
<pb:KR2m0001_WYG_165-19b>¶
河間王孝恭討蕭銑屬江水汎漲諸將皆請停兵以待¶
水退靖謂孝恭曰兵者以速為神機者時不可失今若¶
乘水漲之勢倐忽至其城下可謂疾雷不及掩耳兵家¶
上䇿也孝恭從之進兵次夷陵銑將文士𢎞屯清江靖¶
與之决戰大破賊軍仍率所部星馳進發營於荆州城¶
下士𢎞既敗銑衆莫不震讋(之涉/反)靖又破其將楊君茂¶
鄭文秀等遂圍城數重其夜銑遣使請降靖即入據其¶
城號令嚴肅軍無私焉¶
<pb:KR2m0001_WYG_165-20a>¶
　　水平及水戰具附¶
木槽長二尺四寸兩頭及中間鑿為三池池横闊一寸¶
八分縱闊一寸深一寸三分池間相去一尺五分間有¶
通水渠闊二分深一寸三分三池各置浮木木闊狹微¶
小於池匡厚三分上建立齒髙八分闊一寸七分厚一¶
分槽下為轉關脚髙下與眼等以水注之三池浮木齊¶
起眇目視之三齒齊平則為天下凖或十步或一里乃¶
至數十里目力所及置照版度竿亦以白繩計其尺寸¶
<pb:KR2m0001_WYG_165-20b>¶
則髙下丈尺分寸可知謂之水平○照版形如方扇長¶
四尺下二尺黒上二尺白闊三尺柄長一尺大可握○¶
度竿長二丈刻作二百寸二千分每寸内小刻其分隨¶
向遠近髙下立竿以照版映之眇目視三浮木齒及照¶
缺以度竿上尺寸為高下逓而往視尺寸相乘則山崗¶
溝澗水源下髙深淺可以分寸而度○水戰之具其船¶
闊狹長短隨用大小勝人多少皆以米為率一人重米¶
二石其檝棹篙櫓帆席絙索沉石調度與常船不殊○¶
<pb:KR2m0001_WYG_165-21a>¶
樓船船上建樓三重列女牆戰格樹幡幟開弩牕矛穴¶
置抛車礨石鐵汁狀如城壘忽遇暴風人力莫能制此¶
亦非便於事然為水軍不可不設以成形勢○䝉衝以¶
生牛皮䝉船覆背兩廂開掣棹孔左右前後有弩窓矛¶
穴敵不得近矢石不能敗此不用大船務於疾速乘人¶
之不及非戰之船也○鬭艦船上設女牆可髙三尺牆¶
下開掣棹孔船内五尺又建棚與女牆齊棚上又建女¶
牆重列戰敵上無覆背前後左右樹牙旗旙幟金鼓此¶
<pb:KR2m0001_WYG_165-21b>¶
戰船也○走舸舷上立女牆置棹夫多戰卒少皆選勇¶
力精鋭者徃返如飛鷗乘人之不及金鼓旗幟列之於¶
上此戰船也○遊艇無女牆舷上置槳(音/奬)床左右隨大¶
小長短四尺一牀計會進止廻軍轉陣其疾如風虞候¶
居之非戰船也○海鶻頭低尾髙前大後小如鶻之狀¶
舷下左右置浮版形如鶻翅翼以助其船雖風濤漲天¶
免有傾側覆背上左右張生牛皮為城牙旗金鼓如常¶
法此江海之中戰船也¶
<pb:KR2m0001_WYG_165-22a>¶
孫子曰敵若絶水必遠水(引敵使寛/而渡之)客絶水而來勿迎¶
之於水内令半渡而擊之利(半渡勢不/并故可敵)欲戰無附於水¶
而迎客(附近也近水待/敵不得渡也)視生處髙(水深亦當處其髙前/向水後當使髙處也)¶
無迎水流(恐溉我也逆水流在下流也不當處人之下/流也為其水流溉灌人也或投毒藥於上流)¶
(也/)此處水上之軍也上而水來沫至欲涉者待其定也¶
(恐半渡水而遂漲上而水當清而反濁沫至此敵人上/遏水之占也欲以中絶軍凡地有水欲漲沬先至皆為)¶
(絶軍當待/其定也)¶
　　敵半涉水擊必勝¶
<pb:KR2m0001_WYG_165-22b>¶
春秋時晉將陽處父侵蔡(處音杵/父音甫)楚將子上救之與晉¶
師夾泜而軍處父患之使謂子上曰吾聞之文不犯順¶
武不違敵子若欲戰則吾退舍子濟而陣(欲避楚使渡/成陣而後戰)¶
遲速惟命不然紓我(紓/緩)老師費財亦無益也乃駕以待¶
子上欲涉大孫伯曰不可晉人無信半涉而薄我悔敗¶
何及不如紓之乃退舍陽子宣言曰楚師遁矣遂歸楚¶
師亦歸太子商臣譖子上曰受晉賂而避之楚之耻也¶
罪莫大焉王殺子上(子上悟之不涉終被䜛/而誅之彰楚君不明)○楚漢相¶
<pb:KR2m0001_WYG_165-23a>¶
持項羽自擊漢將彭越於梁地令其將大司馬曹咎守¶
成臯漢將挑楚軍咎渡汜水戰漢將候半涉擊大破之¶
○後漢末青徐黄巾三十萬衆入渤海界欲與黒山賊¶
合公孫瓚率步騎二萬人逆擊於東光南大破之斬首¶
二萬餘級賊棄車重數萬兩奔走渡河瓚因其半濟薄¶
之敗復大破死者數萬人○魏將郭淮在漢中蜀主劉¶
備欲渡漢水來攻諸將議衆寡不敵依水為陣以拒之¶
淮曰此示弱而不足挫敵非算也不如遠水為陣引而¶
<pb:KR2m0001_WYG_165-23b>¶
致之半濟而後擊備可破也既陣備疑不敢渡(蜀主悟/之不敗)¶
○大唐武德中薛萬均與羅藝守幽燕竇建德率衆十¶
萬來至范陽均謂藝曰衆寡不敵今若出鬭百戰百敗¶
當以計取之可令羸兵弱馬阻水背城為陣以誘之賊¶
若渡水交兵請分精騎百人伏於城側待其半渡而擊¶
之破之必矣從之建德引兵渡水萬均擊之大破¶
　　軍行渡水附¶
軍行遇大水河渠溝澗無津梁舟栰以木甖渡用木縛¶
<pb:KR2m0001_WYG_165-24a>¶
瓮為筏受二石力勝一人甖間闊五寸底以繩勾聨編¶
槍於其上形長勿方前置㧞頭後置稍左右置棹○又¶
用槍栰槍十根為一束力勝一人四千一百六十六根¶
即成一栰皆去鑽刋以束為魚鱗次橫檢而縛之可渡¶
四百一十六人以此為率多少用濟○又用蒲栰以蒲¶
九尺圍顛倒為束十道縛似束槍為栰量長短多少無¶
蒲亦用葦栰量大小以濟人○又用挾絙以善游者繫¶
小繩先浮渡水次引大絙於兩岸立大橛急定絙使人¶
<pb:KR2m0001_WYG_165-24b>¶
挾絙浮渡大軍可為數十道○又用浮囊以渾脱羊皮¶
吹氣令滿繫其孔束於腋下浮渡¶
　　禦敵水軍絶下流敗之¶
梁將趙祖悦率水軍偷據峽石後魏遣將崔延伯率兵¶
討之延伯夾淮為營遂取車輪去&KR2142;削鋭其輻兩兩接¶
對揉(人久/反)竹為絙貫連相屬並十餘道橫水為橋兩頭¶
施大轆轤出没任情不可燒斫既斷祖悦走路又令舟¶
舸不通梁武援軍不能赴救祖悦合軍咸見俘虜○後¶
<pb:KR2m0001_WYG_165-25a>¶
周將達奚長儒圍陳將吳明徹於呂梁陳遣驍將劉景¶
率勇士七千來為聲援長儒於是取車輪數百繫以大¶
石沉之清水連轂相次以待景軍景至船艦礙輪不得¶
進長儒乃縱竒兵水陸俱發大破之因擒明徹¶
　¶
　¶
　¶
　¶
<pb:KR2m0001_WYG_165-25b>¶
　¶
　¶
　¶
　¶
　¶
　¶
　¶
　通典卷一百六十¶
