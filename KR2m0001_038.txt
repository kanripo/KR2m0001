# -*- mode: mandoku-view; -*-
#+TITLE: 通典
#+DATE: 2015-08-24 22:48:51.431891
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷三十三
<pb:KR2m0001_WYG_038-1a>¶
欽定四庫全書¶
　通典卷三十三¶
　　唐　京　兆　杜　佑　君　卿　纂¶
　職官十五¶
　　州郡下¶
　　京尹(京兆尹/守附)　(左馮翊/)　(右扶風/)　(河南尹/)　(留/)¶
周官有内史秦因之掌治京師○漢景帝二年分置左¶
右内史武帝太初元年更名右内史為京兆尹(絶髙曰/京十億)¶
<pb:KR2m0001_WYG_038-1b>¶
(曰兆大衆所/聚故曰京兆)更名左内史為左馮翊(馮輔翊/佐也)初秦官有¶
主爵中尉掌列侯漢景帝中元六年更名都尉武帝太¶
初元年更名右扶風(扶助風/化也)與左馮翊京兆尹是為三¶
輔治長安城中(三輔黄圖曰長安以東為京兆長陵以/北為左馮翊渭城以西為右扶風皆治)¶
(在城中故趙廣漢歎曰亂吾治/者三輔也誠得兼之直差異耳)銀章青綬進賢兩梁冠¶
絳朝服佩水蒼玉秩異凡州所監郡為京師置尹一人¶
丞一人(趙廣漢字子都為京兆尹以和顔接士推功於/掾吏發於至誠吏見者皆輸寫心腹廣漢天性)¶
(精於吏事尤善為鉤距以得民情其發姦擿伏如神冬/獄當斷先為調棺皆曰死無所恨又張敞為尹一日捕)¶
<pb:KR2m0001_WYG_038-2a>¶
(諸偷得數百人由是枹鼔稀鳴市無偷盜又王尊王章/王駿並為京尹皆有名京師稱曰前有趙張後有三王)¶
○漢初三輔治長安後漢都洛陽置河南尹以三輔陵¶
廟所在不改其號但減其秩與太守同(後漢延篤字叔/固及邊鳳皆為)¶
(京兆尹並有雄名語曰前有趙/張後有邊延趙張謂廣漢及敞)○後漢左馮翊右扶風¶
屬司𨽻尋省○魏晉為京兆太守○後周都闗中又為¶
京兆郡○隋京兆郡置尹并佐吏合二百四十四人○¶
大唐京兆府本為雍州置牧一人以親王為之太宗為¶
秦王中宗為英王睿宗為相王時並居其任多以長史¶
<pb:KR2m0001_WYG_038-2b>¶
理人開元元年改雍州為京兆府置牧如故掌宣風導¶
俗肅清所部或以親王居閣而遙領焉初雍州置别駕¶
以貳牧之事永徽中改别駕為長史開元初改雍州長¶
史為京兆尹總理衆務凡前代帝王所都皆曰尹(南朝/曰丹)¶
(陽尹後魏初曰代尹東/魏曰魏尹齊曰清都尹)¶
河南尹其地在周為王城成王命君陳分正東郊成周¶
曰尹兹東郊(葢今河南牧之/任亦留守之始)○秦兼天下置三川守(三/川)¶
(河洛伊也秦末/李由為三川守)○漢興更名三川為河南後増守為太¶
<pb:KR2m0001_WYG_038-3a>¶
守王莽改太守為大尹改河南大尹為保忠信卿○光¶
武中興徙都洛陽改太守為尹章綬服秩與京兆同主¶
京都特奉朝請(李膺為/河南尹)○魏晉皆為河南尹(魏司馬芝/為河南尹)¶
(莫有及者晉傅嘏為河南尹有大益於民皆隠其/端迹若不由已出當時無赫赫之名人久而後安)○後¶
魏太和中遷都洛陽又置河南尹○東魏置洛州刺史¶
○後周置洛州總管尋罷之○隋初為洛州刺史復為¶
河南内史(樊子葢檢校河南内史屢有治績文帝/謂曰今為公别造玉麟符以代銅獸)大業¶
初為荆河州刺史又為河南太守尋為河南尹與京兆¶
<pb:KR2m0001_WYG_038-3b>¶
同○大唐武徳四年置洛州都督貞觀十七年改為刺¶
史顯慶二年置東都改刺史為長史而洛州本置牧一¶
人以親王為之中宗為周王時及衞王重俊實居其任¶
多以長史理人至開元元年改洛州為河南府改長史¶
為尹其牧尹之制一如京兆(諸曹僚佐/亦如之)各有少尹二員¶
通判府事(京兆少尹魏晉以來治中之任隋文帝改為/司馬煬帝又改為賛治後又改為丞武徳初)¶
(復為治中永徽元年以大皇帝諱改為司馬本一員太/極元年雍洛二州各加司馬一員分為左右開元元年)¶
(並改為/少尹)開元以後増置太原府為北京官屬制置悉同¶
<pb:KR2m0001_WYG_038-4a>¶
兩京(初武太后長夀元年以并州后之故里改為北都/神龍初廢開元十一年又以并州髙祖起義之始)¶
(復置太原府號曰北京初開元元年正月於蒲州置中/都改州為河中府至六月而罷後上元元年復置岐州)¶
(為鳳翔府又以/益州為成都府)¶
留守周之君陳似其任也此後無聞○後漢和帝南巡¶
祠園廟張禹以太尉兼衞留守○晉張方刼惠帝幸長¶
安僕射荀藩等與其遺官在洛陽為留臺承制行事號¶
為東西臺至安帝時劉裕置留臺具百官○又後魏孝¶
文南伐以太尉元丕廣陵王羽留守京師並加使持節¶
<pb:KR2m0001_WYG_038-4b>¶
○大唐留守之制葢因此也(髙宗儀鳳元年司農卿韋/𢎞機為東都留守時有道)¶
(士朱欽遂為中宫所使至都所為横恣機執而囚之因/奏曰道士假稱中宫驅使依倚形勢臣恐虧損皇明為)¶
(禍患之漸髙宗特發中使賜書慰諭仍云不須漏泄武/太后臨朝垂拱三年文昌右丞相蘇良嗣為京留守時)¶
(尚方監裴匪躬檢校京苑將鬻苑中果菜以收其利良/嗣駮之曰昔公儀相魯猶能㧞葵去織未聞萬乘之主)¶
(鬻其果菜以/與下人爭利)¶
　　郡太守¶
郡守秦官秦滅諸侯以其地為郡置守丞尉各一人守¶
治民丞佐之尉典兵○漢景帝中元二年更名郡守為¶
<pb:KR2m0001_WYG_038-5a>¶
太守凡在郡國皆掌治民進賢勸功決訟檢姦常以春¶
行所主縣秋冬遣無害吏按訊諸囚平其罪法論課殿¶
最(按律有無害都吏言如公平吏漢/書蕭何以文無害為沛主吏掾)并舉孝廉漢制歳¶
盡遣上計掾史各一人條上郡内衆事謂之計偕簿郡¶
為諸侯王國者置内史以掌太守之任宣帝以為太守¶
吏民之本數變易則下不安民知其將久不可欺罔乃¶
服從其敎化每拜刺史守相輙親見問觀其所繇退而¶
考察以質其言(質/正)常稱曰與我共理者唯良二千石乎¶
<pb:KR2m0001_WYG_038-5b>¶
是以漢世良吏於是為盛稱中興焉(汲黯為東海太守/治官好清静擇丞)¶
(吏任之責其大指而已黯多病卧閤内不出嵗餘東海/大治召為淮陽守而黯辭之上曰君薄淮陽耶吾欲得)¶
(君重卧而治之乃行又王尊為東郡太守河溢堤壞尊/執圭請以身填金堤而水稍却又馮立字聖通與弟野)¶
(王相代為西河上郡人歌之曰大馮君小馮君兄弟繼/踵相因循聰明賢智恵吏民政如魯衞徳化均周公康)¶
(叔猶二君又召信臣字翁卿為南陽民號為召父龔遂/字少卿為渤海民有帶持刀劍者使賣劒買牛賣刀買)¶
(犢曰何為帶牛而佩犢乎又文翁為蜀郡修起學宫天/下郡國皆立學校官自文翁始也又黄霸為潁川以禮)¶
(義教喻犯法者諷曉令自殺風化大行以治行尤異増/秩中二千石徵為京兆尹而至丞相復以禮義為治又)¶
(漢雜事曰蔣滿為上黨其子萬為北地都尉同詔徵見/宣帝曰父子割符邪即詔滿為淮陽相萬為𢎞農守史)¶
<pb:KR2m0001_WYG_038-6a>¶
(記曰杜周為御史大夫家兩子夾河為守又循吏傳叙/曰王成黄霸朱邑龔遂鄭𢎞召信臣等所居民富所去)¶
(見思生有榮號死見奉祠元帝建昭二年益三河大郡/太守秩凡户十二萬為大郡帝又下制令諸侯王相位)¶
(在太/守下)成帝綏和元年省内史以相治民則相職為太守¶
(哀帝初御史大夫王嘉上疏曰近日公卿以下變易促/急數改更政事吏或居官數月而退送故迎新交錯道)¶
(路二千石輕賤吏人慢易則有離叛之心前山陽亡徒/縱横吏士臨難莫肯仗節死義者以守相威權素奪也)¶
(故成帝悔之詔二千石不以故縱為罪賜金以厚其意/誠以國家有急取辦於二千石二千石尊重難危乃能)¶
(使下故尚書章文必有敢吿之字乃下所以丁寧吿者/之辭今二千石刺史三輔縣令有材任職者若有過差)¶
(宜可闊畧令盡力者有所勸/此方今急務國家之利也)王莽改太守曰大尹○後¶
<pb:KR2m0001_WYG_038-6b>¶
漢亦重其任(寇恂字子翼為潁川守拜執金吾後光武/幸潁川百姓遮道曰願陛下復借寇君一)¶
(年乃留鎮之又張堪字君逰初去蜀郡乘折轅車而已/後為漁陽謠曰桑無附枝麥穗兩岐張君為政樂不可)¶
(支又宋均字叔庠為九江蝗蜚南到九江界輒東西分/又廉范字叔度為蜀郡民歌曰㢘叔度來何暮昔無襦)¶
(今五袴又馮勤曽祖揚宣帝時為𢎞農太守生八男皆/典郡趙魏間號為萬石又鄭𢎞字巨君為臨淮天旱隨)¶
(車致雨白鹿方道夾轂而行又魏朗為河内以清嚴為/治為三河之表又黄昌為蜀郡未到時蜀有童謠曰兩)¶
(日出天兵戢又杜詩為南陽人方之召信臣語曰前有/召父後有杜母又孟嘗字伯周為合浦而珠還又劉昆)¶
(為𢎞農虎負子渡河又王堂字敬伯為巴郡民生為立/祠又何敞為汝南疾文俗吏以苛刻求名稱立春日常)¶
(召督郵還府分遣儒術大吏/按行屬縣是以郡中無寃聲)或以尚書令僕射出為郡¶
<pb:KR2m0001_WYG_038-7a>¶
守(鍾離意黄香桓/榮胡廣是也)或自郡守入為三公(虞延第五倫桓/虞鮑昱皆是也)¶
(劉寵字祖榮為會稽太守狗不夜吠將去山隂父老七/八十人齎百錢送寵寵為選受一大錢故人號為取一)¶
(錢後入居九列/四登三事焉)三國時有郡守國相内史○晉郡守皆¶
加將軍無者為恥(王導永嘉末選丹陽太守加輔國將/軍導上牋曰昔魏武達政之主也荀)¶
(文若功臣之最也封不過亭侯倉舒愛子之寵贈不過/别部司馬今者臨郡不問賢愚皆加重號輒有鼔葢有)¶
(不得者為恥導饕名竊位取紊彞典謹送鼔葢加崇之/物請從導始帝嘉而從之初太始中詔守相三載一巡)¶
(屬縣必以春此古者所以述職省俗宣風展義也又山/公啟事曰晉制春夏農月不遷改長吏郡守縣令之屬)¶
(以其妨農/事故也)晉宋守相内史並銀章青綬進賢兩梁冠(梁/謝)¶
<pb:KR2m0001_WYG_038-7b>¶
(朏字敬仲齊時為義興太守加秩中二千石不省雜事/悉付綱紀曰吾不能作主者吏但能作太守耳又任昉)¶
(為吳興太守清潔友人到溉與弟洽從昉/為山澤遊被代而還無衣沈約遺裙迎之)○後魏初郡¶
置三太守(説在刺/史篇)孝文初二千石能靜二郡至三郡者¶
遷為刺史(説在縣/令篇)太和中次職令郡太守内史相縣令¶
並以六年為限○北齊制郡為上中下三等每等又有¶
上中下之差自上上郡至下下郡凡九等○後周郡太¶
守各以户多少定品命○隋郡太守如北齊九等之制¶
至開皇三年罷天下諸郡以州統縣(楊尚希上表曰當/今郡縣倍多於古)¶
<pb:KR2m0001_WYG_038-8a>¶
(十羊九牧人少官多靖存要去/閒併小為大帝嘉之遂罷諸郡)大業三年又改州為郡¶
郡置太守○大唐武徳元年改郡為州改太守為刺史¶
加號持節(總管則加使持節按魏晉制有使持節持節/假節使持節得戮二千石以下持節得戮無)¶
(官人若軍事得與使持節同假節唯軍事得戮犯令者/皆是刺史兼總軍戎若今採訪節度使也自宋齊以降)¶
(雖天下分裂其州郡漸衆及隋開皇初有州三百一十/郡五百八以官煩人獘遂廢郡便以州親人則刺史如)¶
(太守之職自後雖官名屢改而職事不易葢制置之際/不詳源本因習舊名遂有持節諸軍之虚稱其屬官别)¶
(駕以下録事功户諸曹參軍事亦多漢晉之制若今之/節度採訪副使判官之任本置别駕乘一車行部其參)¶
(軍録事皆佐戎旅今並無其實豈所謂必也正名者乎/又按加刺史持節軍事之名以為榮寵則邊荒萬里三)¶
<pb:KR2m0001_WYG_038-8b>¶
(數百户小郡亦同此號又無以别逺近小大之差輕重/閒劇之異也顯慶元年都督府及上州各置執刀十五)¶
(人中州下州/各置十人)後加號為使持節諸軍事而實無節但頒¶
銅魚符而已天寶元年改州為郡刺史為太守(漢文帝/二年初)¶
(與郡守為銅虎符竹使符説在符寶郎篇至隋開皇七/年又别頒青龍符於東方總管刺史西方以騶虞南方)¶
(朱雀北方𤣥武九年又頒木魚符於總管刺史雌一雄/二至十年悉頒木魚符於五品以上官義寧二年罷竹)¶
(使符頒銀莵符於諸郡大唐武/徳元年又改銀菟符為銅魚符)自是州郡史守更相為¶
名其實一也太宗初理天下也重親人之任疏督守之¶
名於屏俯仰視焉其人善惡必書其下是以州郡無不¶
<pb:KR2m0001_WYG_038-9a>¶
率理(貞觀中賈敦實為饒陽令有能名時制大功以下/不得聨職敦實兄敦頤復為瀛州刺史朝廷以其)¶
(兄弟㢘謹許令同州竟不遷替時人榮之敦實歴遷洛/州長史初敦頤為洛州刺史甚有恵政百姓樹碑頌美)¶
(及敦實去職又立頌於兄/碑之傍故人呼為棠棣碑)逮貞觀之末升平既久羣士¶
多慕省閣不樂外任其折衝果敢有材力者先入為中¶
郎郎將次補郡守其輕也如是武太后臨朝垂拱二年¶
諸州都督刺史並准京官帶魚長安四年納言李嶠同¶
平章事唐休璟奏曰竊以物議重内官而輕外職凡所¶
出守多因貶累非所以澄風俗安萬人臣請擇才於臺¶
<pb:KR2m0001_WYG_038-9b>¶
閤省寺之中分典大州共康庶政臣等請輟近侍率先¶
具僚太后乃令書名採之中者當行於是鳳閣侍郎韋¶
嗣立御史大夫楊再思等二十人中之皆以本官檢校¶
刺史(後二十人内以政績可稱者獨常州刺/史薛光謙徐州刺史司馬鍾二人而已)當時復有¶
為員外刺史者(永昌中成王李千里歴遷襄州員外刺/史神龍初以譙王重福之妃張易之甥)¶
(也貶重福為濮州員/外刺史皆不領州務)開元中定天下州府自京都及都¶
督都護府之外以近畿之州為四輔(同華岐蒲四州謂/之四輔八年都督)¶
(刺史品卑者借緋魚袋按武徳令三萬户以上為上州/永徽令二萬户以上為上州顯慶元年九月勅户滿三)¶
<pb:KR2m0001_WYG_038-10a>¶
(萬以上為上州二萬以上為中州先以為上州中州者/仍舊至開元十八年三月勅太平時久户口日殷宜以)¶
(四萬户以上為上州二萬五千户為中州不滿二萬户/為下州六千户以上為上縣三千户以上為中縣不滿)¶
(二千户/為下縣)其餘為六雄(鄭陜汴絳懐魏/六州為六雄)十望(宋亳滑許汝/晉洺虢衞相)¶
(十州為/十望)十緊(初有十緊州後入緊/者甚多不復具列)及上中下之差(凡户/四萬)¶
(以上為上州二萬五千以上為中州不滿二萬為下州/亦有不約户口以别勅為上州者又謂近畿者為畿内)¶
(州户雖不滿四萬亦為上州其親王任中下州刺史者/亦為上州王去任後即依舊式天寶中通計天下凡上)¶
(州一百九中州二十九下州一百八十九總三百二十/七州也時南海太守劉巨麟以贓罪詔杖殺之自至徳)¶
(之後州縣凋獘刺史之任大為精選諸州始/各有兵鎮刺史皆加團練使故其任重矣)¶
<pb:KR2m0001_WYG_038-10b>¶
　　總論郡佐(郡丞司别駕司長史司司馬司録事參/軍    功    倉    户    兵  司)¶
　　　(法正司士守參軍事掾經學博士郡醫博士/中    通    五官    督郵    尉)¶
郡之佐吏秦漢有丞尉丞以佐守尉典武職○後漢諸¶
郡各置諸曹掾史畧如公府曹無東曹(蔡質漢儀曰河/南府掾出考與)¶
(從事同又後漢書曰螟虫不入中牟河/南尹疑不實使仁恕掾往廉之是也)○晉宋以下雖¶
官曹名品互有異同大抵畧如漢制○北齊上郡太守¶
屬官合三百一十人以下郡遞減之○隋初以州為郡¶
無復軍府則州府之職參為郡官故有長史司馬錄事¶
<pb:KR2m0001_WYG_038-11a>¶
參軍功户兵法等七曹稍與今制同開皇三年詔佐官¶
以曹為名者並改為司十二年諸州司從事為名者並¶
改為參軍又制刺史二佐每歳暮更入朝上考課煬帝¶
置通守賛治東西曹掾主簿司功倉户兵法士等書佐¶
各因郡之大小而為増減改行參軍為行書佐○大唐¶
州府佐吏與隋制同有别駕長史司馬一人(大都督府/司馬有左)¶
(右二員凡别駕長史/司馬通謂之上佐)録事參軍(京府謂之司録參軍置/二人餘並為録事參軍)¶
(大府與上都督府亦/二人餘府州一人)司功司倉司户司兵司法司士等¶
<pb:KR2m0001_WYG_038-11b>¶
六參軍(景龍三年諸州加置司田開元中省乾元之後/又分司户置參軍一員位在司户下諸府則曰)¶
(田曹開元中省乾元之後又分司户/置焉以其廢置不恒故不列於此)在府為曹在州為¶
司(府曰功曹倉曹/州曰司功司倉)大與上府置二員州置一員(自司功/以下通)¶
(謂之/判司)參軍事各有差(京府參軍事有六員/餘府州或四或五)博士一員醫¶
博士一員大凡以州府大小而為増減¶
郡丞秦置之以佐守漢因而不改(漢黄霸為河東郡丞/後漢趙溫字子柔為)¶
(京兆郡丞歎曰丈夫當雄飛安/能雌伏遂棄官去後官至三公)晉成帝咸康七年省諸¶
郡丞(唯丹陽/丞不省)宋文帝元嘉四年復置齊梁有之至隋開¶
<pb:KR2m0001_WYG_038-12a>¶
皇三年改别駕治中為長史司馬至煬帝又罷長史司¶
馬置賛治一人後又改郡賛治為丞位在通守下今郡¶
丞廢矣其職復分為别駕長史司馬(説在/本篇)自隋為郡府¶
之官去從事史(隋趙軌為齊州别駕有能名在州四年/考績連最詔徴入朝父老揮涕隨逐曰)¶
(公清如水請酌一杯/水奉餞軌受而飲之)大唐永徽二年改為長史前上元¶
元年復置别駕多以皇族為之神龍中廢開元初復置¶
始通用庶姓天寶八載以𤣥宗由潞州别駕入定内難¶
遂登大位乃廢别駕官至徳中復置諸府中各一人而¶
<pb:KR2m0001_WYG_038-12b>¶
大都督府不置通判其事以貳都督刺史之職○長史¶
秦置郡丞其郡當邊戍者丞為長史掌兵馬漢因而不¶
改(古今注曰守相病丞長史行事後/罷邊郡太守丞而長史領丞職)其後長史遂為軍¶
府官至隋為郡官大唐初永徽二年改别駕為之其後¶
二職並置府州各一人王府長史理府事餘府通判而¶
已○司馬本主武之官自魏晉以後刺史多帶將軍開¶
府者則置府僚司馬為軍府之官理軍事(晉謝奕字無/奕桓溫辟為)¶
(安西司馬在溫座岸幘嘯詠/如常溫曰我方外司馬也)宋制司馬銅印墨綬絳朝¶
<pb:KR2m0001_WYG_038-13a>¶
服武冠至隋廢州府之任無復司馬而有治中焉治中¶
舊州職也(舊謂隋/以前)州廢遂為郡官(説在州佐/後治中篇)開皇三年¶
改治中為司馬(隋房恭懿為澤州司馬有異績遷徳州/司馬理為天下之最文帝曰此乃上天)¶
(社稷之所祐豈朕寡薄/能致之乎遷海州刺史)煬帝又改司馬及長史併置賛¶
治一人尋又改賛治為郡丞大唐武徳初復為治中貞¶
觀二十三年髙宗即位遂改諸州治中並為司馬(長安/无年)¶
(洛雍并荆揚益六州置左右司馬各一員四年復舊/太極元年又置四大都督府置左右司馬各一員)所¶
職與長史同○録事參軍晉置本為公府官非州郡職¶
<pb:KR2m0001_WYG_038-13b>¶
也掌總録衆曹文簿舉彈善惡後代刺史有軍而開府¶
者並置之自後漢有郡主簿官職與州主簿同(後漢王/堂字敬)¶
(伯為汝南太守教掾吏曰古人勞於求賢逸於任使其/憲章朝右簡覈才職委功曹陳蕃匡政理務拾遺補闕)¶
(任主簿應嗣自此不復繆有辭教郡内稱理又王/允字子師仕郡為主簿晉陶侃丘法祖等並為之)隋初¶
以録事參軍為郡官則并州郡主簿之職矣煬帝又置¶
主簿大唐武徳元年復為録事參軍開元初改京尹屬¶
官曰司録參軍掌府事勾稽省署抄目糾彈部内非違¶
監印給紙筆之事(乾元元年加進一品仍升一資元年/建寅月又制凡縣令判司與録事異)¶
<pb:KR2m0001_WYG_038-14a>¶
(禮尊其/任也)○司功參軍兩漢有功曹史主選署功勞(後漢/范滂)¶
(字孟博汝南太守宗資請為功曹委任政事抽拔幽陋/不軌者皆掃迹滂外甥李頌為鄉曲所棄中官以頌請)¶
(資滂以非其人不召資遷怒捶書佐佐曰寜受笞死滂/不可違乃止郡中中人以下莫不歸怨乃指滂所用謂)¶
(之范黨謠曰汝南太守范孟博南陽宗資主畫諾又岑/晊字公孝南陽太守成瑨請為功曹謠曰南陽太守岑)¶
(公孝𢎞農成瑨但坐嘯又許劭字子將為郡功曹府中/聞子將為吏莫不改操歸行子將正機執衡允齊風俗)¶
(所稱如龍之升/所貶如墮於淵)歴代皆同(晉山濤年四十始為郡功曹/後位至司徒又劉毅字仲雄)¶
(陽平太守杜恕選舉為功曹月餘沙汰郡吏百餘人三/魏僉曰但聞劉功曹不聞杜府君決録曰孫晨為功曹)¶
(十月有藁一/束暮卧其中)北齊諸州有功曹參軍隋亦然及罷郡置¶
<pb:KR2m0001_WYG_038-14b>¶
州以曹為名者改曰司煬帝罷州置郡改曰司功書佐¶
大唐改曰司功參軍開元初京尹屬官及諸都督府並¶
曰功曹參軍而列郡則曰司功參軍令掌官員祭祀禮¶
樂學校選舉表疏醫筮考課喪葬之事○司倉參軍兩¶
漢有倉曹史主倉庫(後漢戴就字景成仕郡為倉曹掾/刺史劾其太守遣部從事案倉庫)¶
(簿領五毒惨/至郡事遂釋)北齊以下並同功曹大唐亦掌倉廩庖廚¶
財物廛市之事○司户參軍漢魏以下有户曹掾主民¶
户(後漢陸績李郃皆仕郡/為户曹史郃官至司空)北齊以下與功曹同大唐掌¶
<pb:KR2m0001_WYG_038-15a>¶
户口籍帳婚嫁田宅雜徭道路之事○司兵參軍漢司¶
𨽻屬官有兵曹從事史葢有軍事則置之以主兵事至¶
北齊以後並同功曹大唐掌軍防烽驛𫝊送馬門禁田¶
獵儀仗之事(景龍四年許州司兵燕欽/融上表直諫詔撲殺之)○司法參軍兩¶
漢有決曹賊曹掾主刑法歴代皆有或謂之賊曹或為¶
法曹或為墨曹(後漢書曰周燕宣帝時為郡決曹掾太/守欲枉殺囚燕數諫不聼遂殺囚囚家)¶
(詣闕稱寃詔遣覆考燕謂太守曰願謹定文書皆署燕/名府君但言時病而已使收燕燕遂死之燕有五子皆)¶
(至刺史太守又黄昌亦為郡決曹吏又郭𢎞為潁川郡/決曹掾治獄至三十年用法平正郡内比之東海于公)¶
<pb:KR2m0001_WYG_038-15b>¶
隋以後與功曹同(隋陳孝意為東郡司法書佐太守蘇/威欲殺一囚固諫不許乃解衣請先)¶
(受死乃止後至侍/御史汝州刺史)大唐掌律令定罪盜賊贓贖之事○¶
司士參軍兩漢無聞北齊以後與功曹同大唐掌管河¶
津營造橋梁廨宇之事○參軍事後漢靈帝時陶謙以¶
幽州刺史參司空車騎張溫軍事(獻帝時孫堅亦為張/溫參軍荀彧參丞相)¶
(軍事孫楚參石苞軍事是也楚/輕苞謂曰天子命我參卿軍事)晉時軍府乃置為官員¶
(中軍羊祜置參軍二人/太尉楊濬置參軍六人)歴代皆有至隋為郡官謂之書¶
佐大唐改為參軍掌直侍督守無常職有事則出使(前/代)¶
<pb:KR2m0001_WYG_038-16a>¶
(又有行參軍者晉河間王顒以太宰輔政始置之/掌使命歴代皆有大唐惟王府有之餘則無矣)○經¶
學博士漢郡國皆有文學掾(漢鄭崇為郡文學後漢光/武問功臣曰諸卿不遭際)¶
(會自度爵禄何所至乎鄧禹/曰臣少嘗學問可郡文學)歴代多闕(隋潘徽為/州博士)大唐¶
府郡置經學博士各一人掌以五經教授學生多寒門¶
鄙儒為之(助敎學生/各有差)○醫博士一人大唐開元十一年¶
七月制置階品同録事毎州寫本草百一集驗方與經¶
史同貯其年九月御撰廣濟方五卷頒天下貞元十二¶
年二月御撰廣利方五卷頒天下自今以後諸州府應¶
<pb:KR2m0001_WYG_038-16b>¶
闕醫博士宜令長史各自訪求選試取人藝業優長堪¶
効用者具以名聞已出身人及前資官便與正授其未¶
出身且令權知四考後州司奏與正授餘准恒式吏部¶
更不須選集○中正魏置(中正之始已/具州中正篇)晉諸中正率一¶
國所推臺閣取信後魏孝明正光元年罷諸郡中正北¶
齊郡縣皆有之他史多闕隋初有後罷而有州都大唐¶
並無此官毎嵗貢士符書所闗及鄉飲酒之禮則司功¶
參軍主其事○通守隋煬帝置毎郡各一人位次太守¶
<pb:KR2m0001_WYG_038-17a>¶
而京兆河南謂之内史大唐無○五官掾後漢有之署¶
功曹及諸曹事(後漢諒輔字漢儒仕郡為五官掾夏大/旱太守自祈禱無應輔乃自曝庭中祝)¶
(曰輔為股肱不能進諫納忠薦賢去惡和調隂陽順承/天意乃積薪以自環搆火其旁曰若日中不雨將自焚)¶
(未及中/而雨注)今無之○督郵漢有之掌監屬縣有東西南北¶
中部謂之五部督郵也故督郵功曹之極位(漢尹翁歸/為河東督)¶
(郵時太守田延年分河東二十八縣為兩部閎孺部汾/北翁歸部汾南舉法皆得其罪屬縣長吏雖中傷莫有)¶
(怨者又孫寳為京兆尹以立秋日署故吏侯文為東部/督郵勅之曰今日鷹隼始擊當順天氣取姦惡以成嚴)¶
(霜之誅後漢歐陽歙為汝南太守汝南舊俗十月鄉會/百里内縣皆齎牛酒宴飲臨饗禮畢歙教曰西部督郵)¶
<pb:KR2m0001_WYG_038-17b>¶
(繇延天資忠貞不嚴而治宜顯之於朝主簿讀教訖功/曹郅惲前曰司正舉觥以君之罪吿謝於天按延資性)¶
(貪邪罔上害人明府以惡為善股肱以直從曲惲敢再/拜奉觥歙慙不知所言門下掾鄭敬進曰君明臣直功)¶
(曹切直明府徳也可無受觥歙曰實歙之罪也敬受觥/惲免冠謝遂不宴而罷又陳球為繁陽令時魏郡守諷)¶
(縣求賄球不與太守怒撾督郵令逐球督郵不肻曰魏/郡十五城獨繁陽有異政今逐之將致議於天下太守)¶
(乃/止)○郡尉(京輔屬國/等都尉附)秦官有郡尉掌佐守典武職甲卒¶
漢凡郡口二十萬舉一人典兵禁僃盜賊景帝更名曰¶
都尉武帝元鼎四年又置三輔都尉各二人譏出入邊¶
郡置農都尉主屯田殖穀又置屬國都尉主蠻夷降者¶
<pb:KR2m0001_WYG_038-18a>¶
中興建武七年省諸郡都尉并職太守無都試之役(漢/舊)¶
(儀曰民年二十三為正一嵗以為衞士一嵗為材官騎/士習射御馳陣八月太守都尉令長相丞尉會都試課)¶
(殿最水家為樓船亦習戰射年五十六/老衰乃得免為民就田今乃罷其役)毎有劇賊郡臨¶
時置都尉事訖罷又省闗都尉唯邊郡往往置都尉及¶
屬國都尉(宋志曰光武省郡尉後往/往置東南西北四部都尉)稍有分縣治民比¶
郡安帝以西羌盛三輔有陵園之守乃復置右扶風都¶
尉於雍京兆虎牙都尉於長安自後無聞至隋煬帝時¶
别置都尉領兵與郡不相知又置京輔都尉立府於潼¶
<pb:KR2m0001_WYG_038-18b>¶
闗主兵鎮大唐無其制¶
　　縣令¶
周官有縣正(四百里/為縣)各掌其縣之政令而賞罰之春秋¶
時列國相滅多以其地為縣則縣大而郡小故𫝊云上¶
大夫受縣下大夫受郡(周書作雒篇曰千/里百縣縣有四郡)縣邑之長曰¶
宰曰尹曰公曰大夫(晉謂之大夫魯衞謂/之宰楚謂之公尹)其職一也(孔/子)¶
(為中都宰一年四方皆則之由中都宰為司空又齊威/王即位召即墨大夫語之曰子居即墨毁日至然吾使)¶
(人視即墨田野闢民人給官無留事東方以寧是子不/事吾左右以求名也封之萬家召阿大夫語曰自子之)¶
<pb:KR2m0001_WYG_038-19a>¶
(守阿名日聞然使視阿田野不闢民人貧苦是子以幣/厚吾左右以求名也乃烹阿大夫左右常稱者皆并烹)¶
(之遂起兵撃諸侯諸侯震懼人人不敢飾非務盡其誠/齊國大治又子産理鄭人不能欺宓子賤理單父人不)¶
(忍欺西門豹理/鄴人不敢欺)至於戰國則郡大而縣小矣故甘茂謂¶
秦武王曰宜陽大縣名曰縣其實郡也○漢制列侯所¶
食縣曰國皇太后公主所食曰邑有蠻夷曰道凡縣萬¶
户以上為令減萬户為長侯國為相秩次亦如之皆秦¶
制也漢因之(漢書曰凡縣大率方百/里民稠則減稀則曠)成帝綏和元年長¶
相墨綬哀帝建平二年復黄綬秋冬集課上計於所屬¶
<pb:KR2m0001_WYG_038-19b>¶
郡國(胡廣云秋冬嵗盡各計縣户口墾田錢穀入出盜/賊多少上集簿丞尉以下嵗詣郡課校其功功多)¶
(尤為最者於庭慰勞勉之以勸其後負多尢為殿者於/後曹對責以糾怠慢也卓茂為密令勞心諄諄視民如)¶
(子民不忍欺光武初即位詔曰前密令卓茂能為人所/不能為夫名冠天下當受天下重賞今以茂為太傅封)¶
(褒徳侯食邑三千户以茂長子為大中大夫次子為郎/中又魯恭字仲康為中牟令專以徳為治螟不犯境雉)¶
(馴其旁童子有仁心此三異也恭官至司徒又周榮字/平孫當竇憲縱暴榮常排奏之及竇氏敗榮自郾令擢)¶
(為尚書令又劉昆字桓公為江陵令縣連災火昆輙向/火叩頭降雨止風又戴封為西華令大旱祈禱無獲乃)¶
(積薪自焚火起而雨大降又王渙為洛陽令人為立祠/及桓帝事黄老道毁諸旁祠唯特詔密縣留卓茂廟及)¶
(渙祠也又漢官曰明帝臨觀見洛陽令車騎意河南尹/及至而非尤其泰盛勅去軒綏時偃師長治有能名以)¶
<pb:KR2m0001_WYG_038-20a>¶
(事詣臺因取賜之/下縣遂以為故事)其郡有鹽官鐵官工官都水官者隨¶
事廣狹置令長及丞秩次皆如縣道無分土給均吏(後/漢)¶
(凡郡縣出鹽多者置鹽官主鹽税出鐵多者置鐵官主/鼓鑄有工多者置工官主税物有水池及魚利多者置)¶
(水官主平水收漁税所在諸縣均/差吏更給之署吏隨事不具縣員)○晉制大縣令有治¶
績官報以大郡(山公啟事曰溫令許竒等並見能名雖/在職各日淺宜顯報大郡以勸天下詔)¶
(曰按其資歴悉自足為郡守各以在職/日淺則宜盡其政績不宜速他轉也)不經宰縣不得¶
入為臺郎○宋諸縣署令銅印墨綬進賢兩梁冠自晉¶
宋以後令長國相皆如漢制(齊𫝊琰字季珪為山隂令/父僧祐亦為山隂令父子)¶
<pb:KR2m0001_WYG_038-20b>¶
(並著竒績世云諸傅有治縣譜子孫相𫝊不以示人梁/顧憲之字士思為建康令京師飲酒得醇㫖者輒號為)¶
(顧建康謂其清且美也又何逺字義方自武昌太守除/名後起為武康令正身勵廉節除淫祀武帝聞其能擢)¶
(為宣城太守自縣令為近畿大郡近代未有又張稷字/公喬為剡縣令多為山水逰及山賊作亂又保全縣境)¶
(又蕭景字子昭為永寧令永嘉太守牓/郡門曰諸縣有疑滯可就永寧令決之)○後魏縣置三¶
令長(説在刺/史篇)孝文初制縣令能靜一縣刼盜者兼理二¶
縣即食其祿能靜二縣者兼理三縣三年遷為郡守二¶
千石能靜二郡者兼理至三郡亦如之三年遷為刺史¶
太和中次職令其祿甚厚(後魏孝文以北平府長史裴/聿中書侍郎崔亮並清貧欲)¶
<pb:KR2m0001_WYG_038-21a>¶
(以俸禄優之乃以亮帶野王/令聿帶溫縣令時人榮之)其後令長用人益雜但選¶
勤舊令史為之而縉紳之流恥居其位○北齊制縣為¶
上中下三等每等又有上中下之差自上上縣至下下¶
縣凡九等然猶因循後魏用人濫雜至於士流恥居之¶
元文遥遂奏於武成帝請革之乃密令摉揚世胄子弟¶
恐其辭訴總召集神武門宣㫖慰諭而遣自此縣令始¶
以士人為之○隋縣有令有長煬帝以大興長安河南¶
洛陽四縣令並増正五品諸縣皆以所管閒劇及衝要¶
<pb:KR2m0001_WYG_038-21b>¶
之處以為等級(開皇十三年以臨潁令劉曠治政尤異/擢為營州刺史又魏徳深為貴鄉長轉)¶
(館陶長貴鄉民吏號泣請留詔許之/貴鄉民吏歌呼滿道館陶合境悲哭)○大唐縣有赤(三/府)¶
(共有/六縣)畿(八十/二)望(七十/八)緊(百一/十一)上(四百四/十六)中(二百九/十六)下(五/百)¶
(五十/四)七等之差(京都所治為赤縣京之旁邑為畿縣/其餘則以户口多少資地美惡為差)凡¶
一千五百七十三縣令各一人(天寳四載柳升為長安/令有贓罪朝堂杖殺之)¶
　　總論縣佐(丞/)　(主簿/)　(尉/)　(五百附/)¶
漢縣有丞尉及諸曹掾(多以本郡人為之三輔則兼用/他郡及隋氏革選盡用他郡人)¶
○後漢縣諸曹畧如郡員(橋𤣥為縣功曹事具部郡從/事篇又升光泥和為縣功曹)¶
<pb:KR2m0001_WYG_038-22a>¶
(縣令遣泥和拜/檄謁巴郡太守)又五官為廷掾監鄉五部春夏為勸農¶
掾秋冬為制度掾(後漢爰延字季平外黄令牛述禮請/延為廷掾范甯為功曹濮陽潛為主)¶
(簿常共言/談而已)○晉縣有主簿功曹廷掾法曹金倉賊曹掾¶
兵曹賊捕掾等員○隋煬帝改縣尉為縣正尋改正為¶
户曹法曹分司以承郡之六司其京四縣則加置功曹¶
為三司司各二人○大唐縣有令而置七司一如郡制¶
(武徳元年詔京令五品丞一人七品正六人八品畿令/六品丞一人七品正四人八品上縣令六品丞一人八)¶
(品正四人九品/中下縣各有差)丞為副貳(如州/上佐)主簿上轄(如録事參軍/其曹謂之録)¶
<pb:KR2m0001_WYG_038-22b>¶
(事司并司功以下/六曹總謂之七司)尉分理諸曹(如州/判司)録事省受符歴佐¶
史行其簿書¶
丞漢諸縣皆有兼主刑獄囚徒(史記曰詔捕淮南太子/淮南相怒壽春丞留太)¶
(子建不遣如淳注曰丞主刑獄囚徒故責之漢書曰黄/霸為潁川太守務在成就全安長吏許丞老病聾督郵)¶
(白欲逐之霸曰許丞㢘吏雖老尚能拜起送迎正頗/重聼何傷且善助之毋失賢者意如淳曰許縣丞也)後¶
漢令長國相各置丞一人署文書典知倉獄署諸曹掾¶
史凡諸縣署丞皆銅印黄綬進賢一梁冠自晉後無丞¶
宋時唯建康有獄丞隋及大唐縣丞各一人通判縣事¶
<pb:KR2m0001_WYG_038-23a>¶
(赤縣置/二人)○主簿(謂主諸/簿目)漢有之(後漢繆肜字孺公仕縣/為主簿時縣令被章見)¶
(考吏皆畏懼自誣而肜獨證據掠考苦毒至乃體生蟲/螟因轉換五獄踰渉四年令卒以自免又寜陽主簿詣)¶
(闕訴其縣令之枉積六七嵗不省乃復上書曰臣為陛/下子陛下為臣父臣章百上終不見省臣豈可北詣單)¶
(于以吿寃乎帝大怒劾以大逆虞詡駁之曰主簿所訟/君父之怨百上不省是有司之過又仇覽字季智一名)¶
(香初為蒲亭長有陳元者母吿其子不孝覽為陳慈孝/之道卒成孝子考城令王渙政尚嚴猛聞覽以徳化人)¶
(署為主簿謂覽曰主簿聞陳元之罪而不罪得無少鷹/鸇之志耶覽曰以為鷹鸇不若鸞鳳渙謝曰枳棘非鸞)¶
(鳳所棲百路非大賢之路乃以/月俸資遣令入太學其名大振)晉亦有之他史多闕(自/漢)¶
(以來皆令長自調/用至隋始置之)大唐赤縣置二人他縣各一人掌付¶
<pb:KR2m0001_WYG_038-23b>¶
事勾稽省署抄目糾正縣内非違監印給紙筆○尉漢¶
諸縣皆有(長安有四尉/分為左右部)後漢令長國相亦皆有尉大縣¶
二人小縣一人主盜賊案察姦宄(應劭漢官曰大縣丞/左右尉所謂命卿三)¶
(人小縣一丞一/尉命卿二人)署諸曹掾史邊縣有障塞尉掌禁備羌¶
夷犯塞(洛陽有四尉東南西北四/部曹公為北部尉是也)魏因之晉洛陽建康¶
皆置六部尉宋齊梁陳並因之餘縣如漢制諸縣道尉¶
銅印黄綬朝服武冠江左止單衣介幘北齊郡縣置三¶
尉隋改為正後置尉又分為户曹法曹(説在縣/佐篇)大唐初¶
<pb:KR2m0001_WYG_038-24a>¶
因隋制(武徳元年萬年縣法曹孫伏/伽上表論事後為尚書右丞)武徳中復改為正¶
七年三月復改為尉赤縣置六員他縣各有差分判諸¶
司事(上縣二員萬户以上者増一員中縣一員四千户/以上者増一員中下縣一員佐史以下各有差)¶
○五百(宋志曰謂官府至郡各置五百又韋曜曰五百/字本為伍伯也使之導引當道陌中以驅除也)¶
(又周禮秋官有條狼氏掌執鞭以趨辟王出入則八人/夾道此近之矣又漢官中有伯使主為諸侯官驅使避)¶
(路於道陌中故言伯使此其比也今州縣官有雜職者/掌行鞭捶每官出則執楚導引呵闢行路殆其職也)¶
　　鄉官¶
周禮有鄉師鄉老鄉大夫之職其任大矣(鄉老管萬二/千五百家)¶
<pb:KR2m0001_WYG_038-24b>¶
次有州長(二千五百/家為州)黨正(五百家/為黨)族師(百家為族凡/師者帥也)閭¶
胥(二十五家為閭凡/胥者有才智之稱)鄙師(五鄼/為鄙)鄼長(四里/為鄼)里宰(五鄰/為里)鄰¶
長(五家為鄰皆不/命之士為之)皆鄉里之官也大凡各掌其鄉黨州¶
里之政理云○秦制大率十里一亭亭有長十亭一鄉¶
鄉有三老有秩嗇夫游徼(風俗通曰有秩者言其官裁/有秩耳嗇者省也夫賦也言)¶
(當消息百姓/均其賦役)三老掌敎化嗇夫職聼訟收賦税游徼徼¶
循禁盜賊○漢鄉亭及官皆依秦制也縣大率方百里¶
其人稠則減稀則曠鄉亭亦如之髙后元年初置孝悌¶
<pb:KR2m0001_WYG_038-25a>¶
力田二千石者一人(特置孝悌力田官而尊其秩/欲以勸厲天下令敦行務本)後廢¶
至文帝十二年又置三老及孝悌力田無常員平帝又¶
置外史閭師官○後漢鄉官與漢同有秩郡所署秩百¶
石(鄉户五千/則置有秩)掌一鄉人其鄉小者縣置嗇夫一人(後漢/爰延)¶
(字季平為鄉嗇夫仁化大行/民但聞嗇夫不知郡縣也)皆主知民善惡為役先後¶
知民貧富為賦多少平其差品三老掌教化凡有孝子¶
順孫貞女義婦讓財救患及學士為民式者皆扁表其¶
門以興善行(又有鄉佐屬鄉/主民收賦税)亭有亭長(十里一亭五里/一郵郵間相去)¶
<pb:KR2m0001_WYG_038-25b>¶
(二里半司姦盜亭長持一尺板以劾賊索繩以/收執賊亭吏舊名亭員後改為長或為亭父)主禁盜¶
賊(後漢陳實字仲弓為西門亭長又仇覽為蒲亭長説/在主簿篇又先賢傳曰逄萌字子康為縣亭長時尉)¶
(行過亭萌候迎拜謁既而擲盾歎曰大丈夫安能為/人役哉遂去之至王莽時萌解冠掛東都門而遁)里¶
有里魁民有什伍善惡以吿里魁掌一里百家什主十¶
家伍主五家以相檢察民有善惡以吿監官○晉縣五¶
百户以上皆置一鄉三千户以上置二鄉五千户以上¶
置三鄉萬户以上置四鄉鄉置嗇夫一人縣率百户置¶
里吏一人其土廣人稀聼隨宜置里吏限不得減五十¶
<pb:KR2m0001_WYG_038-26a>¶
户户千以上置校官掾一人縣皆置方畧吏四人○宋¶
五家為伍伍長主之二伍為什什長主之什十為里里¶
魁主之十里為亭亭長主之十亭為鄉鄉有鄉佐三老¶
有秩嗇夫游徼各一人所職與秦漢同○隋以周齊州¶
郡縣職自州都郡正縣正以下皆州郡將縣令所自調¶
用理時事至開皇初不知時事直謂之鄉官官别置品¶
皆吏部除授每嵗考殿最開皇十五年罷州縣鄉官○¶
大唐凡百户為一里里置正一人五里為一鄉鄉置耆¶
<pb:KR2m0001_WYG_038-26b>¶
老一人以耆年平謹者縣補之亦曰父老貞觀九年每¶
鄉置長一人佐二人至十五年省太極元年初令老人¶
年九十以上板授下州刺史朱衣執象笏八十以上板¶
授上州司馬綠衣執术笏天寶七載詔父老六十板授¶
本縣丞七十以上授縣令三十里置一驛(其非通途大/路則曰館)¶
驛各有將以州里富强之家主之以待行李(自至徳之/後民貧不)¶
(堪命遂以官司掌焉凡天下/水陸驛一千五百八十七)¶
　　鎮戍闗市官¶
<pb:KR2m0001_WYG_038-27a>¶
隋鎮置將副戍置主副闗市置令丞○大唐因之各有¶
上中下三等(闗令古官戍主晉宋之顯職鎮將後周之/通班今以其卑賤與隋制同故舉隋而已)¶
　　致仕官¶
周制大夫七十致仕○大唐令諸職事官七十聽致仕¶
五品以上上表六品以下申省奏聞諸文武選人六品¶
以下有老病不堪公務有勞考及勲績情願給階授散¶
官者依其五品以上籍年雖少形容衰老者亦聽致仕¶
開元五年十月勅致仕官三品以上並聼朝朔望二十¶
<pb:KR2m0001_WYG_038-27b>¶
五年正月制曽任五品以上清貧官以理去職者所司¶
具錄名奏老病不堪釐務者與致仕官天寶九載三月¶
勅如聞六品以下致仕官四載之後准格並停念其衰¶
老必藉安存豈限髙卑而恩有差降應六品以下致仕¶
官終其餘年仍永為式¶
　¶
　¶
　通典卷三十三¶
