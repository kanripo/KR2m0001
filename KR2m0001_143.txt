# -*- mode: mandoku-view; -*-
#+TITLE: 通典
#+DATE: 2015-08-24 22:48:53.748105
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百三十八
<pb:KR2m0001_WYG_143-1a>¶
欽定四庫全書¶
　通典卷一百三十八¶
　　唐　京　兆　杜　佑　君　卿　纂¶
　禮九十八　開元禮纂類三十三　凶五¶
　　三品以上喪上(四品以下至庶人附/)¶
　　　初終¶
有疾丈夫婦人各齊於正寢北墉下東首(墉牆也東/首順生氣)養¶
者男子婦人皆朝服齊親飲藥子先嘗之(嘗度其/所堪)疾困¶
<pb:KR2m0001_WYG_143-1b>¶
去故衣加新衣(為人来/穢惡也)徹樂清掃内外(為賔客/來問)分禱所¶
祀(盡孝子之情也五祀及所封境内名山大川四/品五品祀中霤門戸竈行六品以下祀門及行)侍者¶
四人(六品以下/俱四人也)坐持手足(為不能自屈伸内/䘮則婦人持之)遺言則書¶
之屬纊以候氣(纊新綿置/於口鼻)氣絶廢牀寢於地(人始生在/地庶其生)¶
(氣反/也)主人啼餘皆哭(哀有深/淺者)男子易以白布衣被髮徒¶
跣婦人青縑衣被髮不徒跣女子子亦然(父為長子為/人後者為其)¶
(本生父母皆素冠不徒跣女子子嫁者髽六品以下内/外皆著素服妻妾皆被髮徒跣女子子不徒跣出嫁者)¶
(髽出後人者為本生父母素服不徒跣/主人主婦衣服無改男女随事設帷幛)齊縗以下丈夫¶
<pb:KR2m0001_WYG_143-2a>¶
素冠婦人去首飾(謂齊縗/婦人也)内外皆素服(素服謂有服者/白布十五升無)¶
(服者不服列綵/則常所素衣)主人坐於牀東啼踊無數衆主人在主¶
人之後兄弟之子以下又在其後俱西面南上哭妻坐¶
於牀西妾及女子子在妻之後哭踊無數兄弟之女以¶
下又在其後俱東面南上藉槀哭坐(六品以下又孫及/兄弟孫在諸子之)¶
(後女孫及兄弟女孫在兄弟女子/子之後服精麤為坐先後下准此)内外之際隔以行帷¶
(帷堂内門/南北隔之)祖父以下於帷東北壁下南面西上祖母以¶
下於帷西北壁下南面東上皆舒席坐哭(六品以下為/嫡子三年者)¶
<pb:KR2m0001_WYG_143-2b>¶
(則草/薦)外姻丈夫於戸外之東北面西上婦人於主婦西¶
南北面東上皆舒席坐哭(若含窄則宗親丈夫在戸外/之東北面西上外姻丈夫在)¶
(戸外之西/北面東上)諸内䘮則尊行丈夫外親丈夫席位於前堂¶
若戸外之左右俱南面宗親戸東西上外親戸西東上¶
凡䘮位皆以服精麤為序國官位於門内之東重行北¶
面以西為上俱衺巾帕頭舒槀薦坐参佐位於門内之¶
西重行北面以東為上俱素服舒席坐哭(自國官以下/六品以下無)¶
斬縗三日不食齊縗二日不食大功一日不食小功緦¶
<pb:KR2m0001_WYG_143-3a>¶
麻再不食¶
　　　復(始死則復/)¶
復於正寢復者三人(復謂招魂復魄四/品五品則二人)皆常服以死者¶
之上服左荷之升自前東霤(六品以下則升自/前東榮榮屋翼也)當屋履¶
危北面西上(危/棟)左執領右執腰招以左每招長聲呼某¶
復(男子皆稱字及伯仲婦人稱姓其復者/人數依其夫也六品以下男子稱名)三呼而止以¶
衣投於前承之以箧(六品以/下以箱)升自阼階入以覆尸(若得/魂魄)¶
(返/然)復者徹舎西北厞降自後西(不由前降不以虚返因/徹西北厞若云此室凶)¶
<pb:KR2m0001_WYG_143-3b>¶
(不可居然自是行死事所徹厞之/薪以充煑沐六品以下西榮餘同)復衣不以襲斂(浴則/去之)¶
乃設牀¶
　　　設牀¶
設牀於室戸内之西去脚舒簟設枕施幄(六品以下/不施幄)去¶
裙遷尸於牀南首覆用斂衾去死衣(斂衾大斂所用之/衾黄表素裏也死)¶
(衣病時所/加新衣)楔齒用角柶(為將/含也)綴足以燕几校在南(綴猶/拘也)¶
(校几脛也尸南首几脛在/南以拘之則不使辟戾)侍者坐持之其内外哭位如¶
始死之儀乃奠¶
<pb:KR2m0001_WYG_143-4a>¶
　　　奠(六品以下於含而後奠文與此同/)¶
奠以脯醢酒用吉器無巾柶升自阼階奠於尸東當腢¶
(鬼神無象故/設奠以依憑)内䘮内贊者皆受於戸外而設之(凡内䘮/皆内贊)¶
(者行/事)既奠贊者降出帷堂(初氣絶室内随事設帷至此/事小訖故設帷堂若有赴者)¶
(遣赴赴禮合在此下含篇後為與/勅使弔篇宜相近故列在後也)¶
　　　沐浴(自沐浴下至設重其事皆可同時而興/)¶
掌事者掘塪於階閒近西南其廣尺長二尺深三尺南¶
其壤為塊竈於西墻下東向以俟煮沐新盆盤瓶六䰛¶
<pb:KR2m0001_WYG_143-4b>¶
(四品五品四䰛/六品以下二䰛)皆濯之陳於西階下(新此器者重死事/塊竈累土為竈盆)¶
(以盛水盤以承濡濯瓶以汲也/䰛瓦甖受二升有蓋濯謂滌溉)沐巾一浴巾二用絺若¶
[絺-巾+ㄙ]實於笲(巾所以拭也浴巾二者上體下體/異絺細葛[絺-巾+ㄙ]麤葛也笲竹器也)櫛實於箱¶
若簞浴衣實於箧(浴衣己浴所衣之衣其制今之眠帕/也六品以下櫛及浴衣各實於箱)¶
皆具於西序下南上水淅稷米(六品以下/淅粱米)取潘煮之又¶
汲為湯以俟浴以盆盛潘及沐盤升自西階授沐者執¶
潘及盤入主人皆出戸外(象平生沐浴子孫不在旁主/人出而袒簀謂牀簀去席)¶
主人以下於戸東北面西上主婦以下皆於戸西北面¶
<pb:KR2m0001_WYG_143-5a>¶
東上俱立哭其尊行者丈夫於主人之東北面西上婦¶
人於主婦之西北面東上俱坐哭婦人權幛以帷主人¶
以下既出及沐櫛(櫛/梳)束髮用組栕用巾(栕晞也/清也)浴則四¶
人(六品以下/則二人)抗衾二人浴拭用巾栕用浴衣設牀於戸¶
東袵下莞上簟浴者舉尸易牀設枕翦髮斷爪如平常¶
鬚髮爪盛以小囊大斂内於棺楔齒之柶浴巾皆埋於¶
塪寘之著明衣衣裳以方巾覆面仍以大斂之衾覆之¶
訖内外入就位哭乃襲¶
<pb:KR2m0001_WYG_143-5b>¶
　　　襲¶
陳襲事於房内襲衣三稱(六品以/下一稱)西領南上(朝服一稱/常服二稱)¶
(凡陳衣者實之/以箱篚承以席)明衣裳(今用生/絹單衫)舄一(六品以/下履一)帛巾一方¶
尺八寸充耳用白纊面衣用𤣥方尺纁裏組繋(六品以/下裏亦)¶
(纁/)握手用𤣥纁裏長尺一寸廣五寸削約於内旁寸著¶
以綿組繋(握手所握者面衣及手衣皆通/餘色六品以下繋手衣一具)執服者陳襲¶
衣庶襚繼陳不用(庶衆也不用不襲也多/陳之為榮少納之為實)將襲具牀席¶
於西階西内外皆出哭於戸外其位如浴時襲者以牀¶
<pb:KR2m0001_WYG_143-6a>¶
升入設於尸東布枕席如初(自庶襚繼陳以/下六品以下無)執服者陳¶
襲衣於席祝去巾(六品以下/襲者去巾)加面衣設充耳著握手納¶
舄若履(凡衣死者左袵不組將襲辟奠既/襲則設六品以下皆納履著手衣)既襲乃覆以¶
大斂之衾(始死時/所覆衾)内外具入復位坐哭(諸尊者於卑幼/之䘮及嫂叔兄)¶
(弟娣姪婦哭朝晡之間/非有事則休於别室)¶
　　　含¶
贊者奉盤水及笲(笲竹/器)飯用粱含用璧(四品五品用稷/與璧六品以下)¶
(粱與/貝)升堂含者盥手於戶外贊者沃盥含者洗粱璧(四/品)¶
<pb:KR2m0001_WYG_143-6b>¶
(五品洗稷璧六/品以下洗粱貝)實於笲執以入祝從入北面(六品以下/無祝從)¶
徹枕去楔受笲奠於尸東含者(六品以下/主人含)坐於牀東西¶
面鑿巾(巾先覆面將含當口/鑿之六品以下去巾)納飯含於尸口既含主人¶
復位楔齒之柶與沐巾同埋於坎(六品以下於此後/用奠與上文同)¶
　　　赴闕(六品以下無/)¶
遣使赴於闕使者進立於西階東面南上主人詣使者¶
前北面曰臣某之父某官臣薨(若母若妻各随其稱/四品以下言死餘同)謹¶
遣某官臣姓某奏聞訖再拜使者出主人哭入復位¶
<pb:KR2m0001_WYG_143-7a>¶
　　　勅使弔¶
使者公服入立於寢門外之西東面相者入告主人素¶
冠降自西階迎於寢門外見賔不哭先入立於門右北¶
面内外皆止哭開帷(帷堂之帷事/畢則下之)使者入升立西階東¶
面進主人於階下北面使者稱有勅主人再拜使者宣¶
勅云某封位薨(無封者稱姓位四品/五品云某封䘮餘同)情以惻然如何不¶
淑主人哭拜稽顙内外皆哭使者出主人拜送於大門¶
外親故為使弔者既出易服入向尸立哭十數聲止降¶
<pb:KR2m0001_WYG_143-7b>¶
出主人唯勅使出升降自西階(主人升降自西階者/親始死未忍當主位)¶
　　　銘(銘名旌也/)¶
帛以絳廣充幅(四品以下/廣終幅)長九尺韜杠(杠銘旌竿也杠/之長准其絳也)¶
(王公以下杠為龍首四品五品幅長八/尺龍首韜杠六品以下幅長六尺韜杠)書曰某官封之¶
柩(在棺曰柩婦人其夫有官封云某官封夫人姓之柩/子有官封者云太夫人之柩郡縣君随其稱若無封)¶
(者云某姓官之柩/六品以下亦如之)置於宇西階上¶
　　　重¶
重木刋鑿之為懸孔也長八尺(四品五品長七尺/六品以下六尺)横者¶
<pb:KR2m0001_WYG_143-8a>¶
半之置於庭三分庭一在南以沐之米為粥實於䰛既¶
實以踈布蓋其口繋以竹䈼懸於重木覆用葦席北向¶
屈兩端交於後西端在上綴以竹䈼祝取銘置於重殯¶
堂前楹下夾以葦席簾門以布又設葦障於庭¶
　　　陳小斂衣¶
小斂之禮以䘮之明日各陳其斂衣一十九稱(無者各/随所辦)¶
(六品以下服一稱於/東房西領夏則衫)朝服一稱自餘皆常服陳於東序¶
(四品五品以/下於東房)西領北上笏一凡斂非正色不入絺[絺-巾+ㄙ]不¶
<pb:KR2m0001_WYG_143-8b>¶
入乃奠(將小斂/又奠)¶
　　　奠¶
饌於東堂下(凡奠器皆素六品以下籩豆/無漆以下至虞祭其器同)瓦甒二實醴¶
及酒觶二(六品以下瓦甒/一實酒觶一)角柶一(六品以/下無)少牢及腊(六/品)¶
(以下/特牲)三俎籩豆各八(籩實鹽脯棗栗之屬也豆實醢醬/虀菹之類也四品五品則籩豆各)¶
(六六品以下籩豆之/數各二實亦如之)設盆盥於饌東布巾(為奠者設盥/䘮事畧故無)¶
(洗/)贊者辟脯醢之奠於尸牀西南乃斂¶
　　　小斂¶
<pb:KR2m0001_WYG_143-9a>¶
將小斂具牀席於堂西又設盆盥於西階之西如東方¶
(為舉尸/者設盥)斂者盥訖與執服者以斂衣入主人以下少退¶
西面主婦以下少退東面内外俱哭斂者斂訖覆以夷¶
衾設牀於堂下西楹間袵下莞上簟(尸卧/之席)有枕卒斂開¶
帷主人以下西面憑哭主婦以下東向憑哭俱南上(凡/憑)¶
(尸父母先/妻子後)訖退乃斂髮¶
　　　斂髮¶
男子斂髮衺巾帕頭(六品以下則男/子以衺巾束髮)女子斂髮而髽主¶
<pb:KR2m0001_WYG_143-9b>¶
人以下立哭於尸東西面南上主婦以下坐哭於尸西¶
東面南上祖父母以下仍哭於位各如初外姻丈夫婦¶
人哭於位各如初斂者舉尸男女從奉之遷於堂仍覆¶
以夷衾(棺/衣)哭位皆如室内¶
　　　奠¶
贊者盥手奉饌至階豆去蓋籩俎去巾羃升奠於尸東¶
醴酒奠於饌南西上訖其俎祝受巾巾之(六品以下奉/饌升奠於尸)¶
(東訖斂者/受巾巾之)奠者徹襲奠自西階降出下帷内外俱坐有¶
<pb:KR2m0001_WYG_143-10a>¶
國官僚佐者以官代哭無者以親疎為之夜則為燎於¶
庭厥明滅燎乃大斂¶
　　　陳大斂衣¶
大斂之禮以小斂之明日其日夙興陳衣於序東三十¶
稱(無官各随所辦六品以/下上服三稱西領南上)各具上服一稱西領南上自¶
餘皆常服冕具導簪纓在北内䘮花釵衾一(衾以黄為/表素為裏)¶
(六品以下朝服公服常服/具各為一稱制用随所有)¶
　　　奠¶
<pb:KR2m0001_WYG_143-10b>¶
奠於堂東階下兩甒醴及酒(六品以下甒/酒置於席)醴在南各加¶
勺(六品以/下無)篚在東南肆(四品五品/云東肆)實角觶二木柶一(六/品)¶
(以下一/籩一豆)豆在甒北籩次之牢饌如小斂籩豆俎皆羃以¶
功布有簟席素几功布巾在饌北掘殯塪於西階之上¶
(喪從外來者殯/於西楹之間)乃斂¶
　　　大斂¶
將大斂棺入内外皆止哭升棺於殯所棺中之具灰炭¶
枕席之類皆先設於棺内置棺訖内外皆哭熬八筐(熬/所)¶
<pb:KR2m0001_WYG_143-11a>¶
(以惑蚍蜉令不至棺旁四品五/品則六筐六品以下則二筐)黍稷粱各二(六品以/下無)皆¶
加魚蠟燭俟於饌東設盆盥於東階東南(六品以下設/盆盥於饌西)¶
祝盥訖(六品以下掌事/者盥於門外)升自阼階徹巾者授執巾執巾¶
者降待於阼階下祝盥(六品以下/掌事者盥)贊者徹小斂之饌降¶
自西階設於序西南當西霤(六品以/下西榮)如設於堂上(堂上/謂尸)¶
(東凡奠設序西/者事畢而去之)乃適於東階下新饌所帷堂内外皆少¶
退立哭御者斂丈夫加冠婦人加花釵覆以衾(六品以/下御者)¶
(設覆/以衾)斂訖開帷主人以下西面憑哭主婦以下東面憑¶
<pb:KR2m0001_WYG_143-11b>¶
哭退復位次諸親憑哭斂者四人舉牀男女從奉之奉¶
尸斂於棺乃加蓋覆以夷衾内外皆復位如初設熬穀¶
首足各一筐旁各二筐(六品以/下一筐)以木覆棺上乃塗之設¶
帟於殯上(帟柩上/承塵)祝取銘置於殯(六品以下既殯/設靈座於殯東)¶
　　　奠¶
將奠執巾几席者升自阼階入設於室之西南隅東面¶
右几加以巾(四品以下升自阼階/設於座右加以巾)贊者以饌升入室西¶
面設於席前(六品以下設於靈座前席上殯於/外者施蓋訖設大斂之奠於殯東)祝受巾¶
<pb:KR2m0001_WYG_143-12a>¶
巾俎(六品以下掌/事者受巾)奠者降自西階以出下帷内外皆就¶
位哭如初既殯設靈座於下室西間東向施牀几案屏¶
幢服飾以時上膳羞及湯沐皆如平生當殷奠之日不¶
饋於下室(下室謂燕寢無下室者則設靈座於殯東朝/夕進常食之具於靈前如平常也自當殷奠)¶
(之日以下六/品以下無文)¶
　　　廬次¶
將成服掌事者先為廬於殯堂東廊下(六品以下/於牖下)近南¶
北戸設苫凷於廬内(諸子各一廬凡廬/五品以上營之)齊縗於廬南累¶
<pb:KR2m0001_WYG_143-12b>¶
墼為堊室俱北戸翦蒲為席不緣(父兄不次殯所各在/其正寝之東為廬次)¶
(堊室祖為嫡孫居堊室/有牀皆南面西出戸)父不為衆子次於外(於庶子略/自若居寝)¶
大功於堊室之南張帷席以蒲小功緦麻於大功之南¶
設牀席以蒲婦人次於西房若殯後施下牀殯堂無房¶
者次於後若别室¶
　　　成服¶
三日成服(皆除去死日數六品以/下則并死日為三日)内外皆哭盡哀内外¶
俱降就次著縗服無服者仍素服相者引主人以下俱¶
<pb:KR2m0001_WYG_143-13a>¶
杖(三日而後食杖而後能起衆子皆杖以病故也童子/婦人不能病故不杖亦不居廬不著菲屨若嫡子雖)¶
(童亦杖幼不能自杖人代執之所謂當室杖者也自此/以後唯嫡子及有爵之庶子皆得杖在位其庶子無爵)¶
(者杖於他所不杖在位凡正寝戸内曰室戸外曰堂虞/杖不入室祔杖不升堂以今言之即廬靈堂戸之内外)¶
(也周人祔在卒哭今之百日也哀衰敬生故其杖不升/靈寝當之堂前其縗服及杖皆致之於廬内應杖者朝)¶
(夕哭則杖之若孝子出無異適唯向殯及向墳墓而已/逺則乗車近則使人代執杖六品以下則不著菲屨)¶
升立哭於殯東西向南上齊縗以下就位婦人升詣殯¶
西位若殯逼西壁婦人皆位於殯北南面東上(尊行/者坐)内¶
外皆哭盡哀諸子孫就祖父及諸父前跪哭皆撫哭盡¶
<pb:KR2m0001_WYG_143-13b>¶
哀就祖母前哭亦如之女子子對祖母及諸母哭遂就祖¶
父前哭如男子之儀唯諸父不撫之耳訖各復位伯叔¶
母以下就主婦哭亦如之(如遭親䘮孝子荒迷三日而/食及成服矣以尊卑内外聚)¶
(居哀/哭)諸尊者降出還次主人以下降立於阼階下外姻¶
在南少退俱西面北上哭盡哀各還次闔戸小功以下¶
各還歸其家自成服之後諸尊者及婦人於諸親男女¶
之䘮有事則哭於殯所無事有時須哭者或在正寢則¶
於北壁下舒席南面坐哭父母䘮食粥朝米四合暮米¶
<pb:KR2m0001_WYG_143-14a>¶
四合不能食粥以米為飯婦人皆以米為飯¶
　　　朝夕哭奠(朝奠日出夕奠日入/)¶
每日先具朝奠於東階下(瓦甒二實以醴及酒樿杓疏/布羃角觶一木柶二籩一豆)¶
(一實以脯醢也六品以下瓦甒一實/以酒素勺疏布羃籩一豆一實脯醢)内外夙興各縗服¶
(凡言縗服應杖者/皆杖以下准此)男子就東階下位(若升哭於殯東也/其位如始成服之)¶
(式/)婦人升詣殯西位内外皆哭(凡朝夕哭/皆開帷)質明堂事者¶
升自阼階入徹奠出置於序西南如殯東之儀又以朝¶
奠入至阼階豆去蓋籩甒去巾羃升阼階入設於室如¶
<pb:KR2m0001_WYG_143-14b>¶
初執饌者出降自西階日出後少頃内外皆止哭各還¶
次朝夕之間主人及諸子妻妾女子子哭於其次無時¶
至夕内外俱就位哭徹朝奠進夕奠如初儀日入後内¶
外俱止哭各還次哭者出闔門自是以後至於啓殯每¶
朝夕如上儀既殯大功以下異門者歸於家¶
　　　賓弔(親故同/)¶
賓至掌次者引之次賓著素服相者入吿内外縗服相¶
者引主人以下立哭於阼階下婦人升哭於殯西相者¶
<pb:KR2m0001_WYG_143-15a>¶
引賓入立於庭北面西上為首者一人進當主人東面¶
立云如何不淑主人哭再拜稽顙為首者復北面位弔¶
者俱哭十餘舉聲相者引出少頃相者引主人以下各¶
還次¶
　　　親故哭(五品以上無/)¶
若有親故哭殯者内外俱升就殯堂位尊者坐(若賓敵/體以上)¶
(賓初入則起賓坐/亦坐賓起亦起)内外俱哭相者引賓入升堂立於殯¶
東西面南上尊者坐俱哭盡哀尊者起相者引出卑者¶
<pb:KR2m0001_WYG_143-15b>¶
再拜訖乃就主人前稍南東北面執爵相者引以次出¶
(恩深者賓拜訖主哭盡哀/或就孝子撫哭盡哀而出)少頃相者引主人以下降還¶
次¶
　　　州縣官長弔¶
若刺史哭其所部主人設席於柩東西向刺史素服將¶
到相者引主人去杖立於門内之左北面刺史入升自¶
東階即座西向坐哭主人升就位哭刺史哭盡哀將起¶
主人降復階下位刺史降出主人拜送於大門外杖哭¶
<pb:KR2m0001_WYG_143-16a>¶
而入¶
　　　刺史遣使弔¶
若刺史遣使弔使者至掌次者引就次内外俱縗服主¶
人以下就階下位婦人入就堂上位内外俱哭使者素¶
服執書相者引入門而左立於階間東面使者致辭主¶
人拜稽顙相者引主人進詣使者前西面受書退復位¶
左右進受書主人拜送於位相者引使者出使者若自¶
入弔哭如上弔儀客出少頃内外止哭各就位¶
<pb:KR2m0001_WYG_143-16b>¶
　　　親故遣使致賻(六品以下無/)¶
使者立於大門外之西東面從者以篚奉𤣥纁束帛立¶
於使者西南俱東面(凡賻通以貨財使者随/執其物不限以𤣥纁)相者入告¶
主人立哭相者進主人前東面受命出詣使者前西面¶
曰敢請事使之從者以篚進詣使者前西向以授使者¶
退復位使者曰某封若某官(無官封者/即稱某子)使某賻相者入¶
吿出曰孤某須矣相者引使者入立於内門外之西東¶
面主人止哭使者少進東面曰某封若某官使某賻主¶
<pb:KR2m0001_WYG_143-17a>¶
人哭再拜使者少進坐委之興復位掌事者進坐舉之¶
興以東相者引使者出主人拜送若使者致物不以器¶
掌事者迓受之不委於地(其餘賻物從者執之立於使/者東南北面西上掌事者受)¶
(之以東/藏之)¶
　　　殷奠¶
每朔望具殷奠饌於東堂下瓦甒二實以醴及酒角觶¶
二角柶一少牢及腊三俎二簋二簠二鉶六籩六豆設¶
盆盥於饌東布巾(為奠/者盥)其日内外夙興縗服升就位哭¶
<pb:KR2m0001_WYG_143-17b>¶
質明執饌者徹宿奠遂以饌入至阼階去巾蓋升入室¶
設於席前酌奠訖羃俎以巾執饌者降自西階以出少¶
頃内外各還次既出闔門及夕執饌者升徹殷奠進夕¶
奠如常禮若有薦新如朔奠(薦五穀若時/物新出者)其日不饋於¶
下室(不饋于室者/為殷有黍稷)¶
　　　卜宅兆(六品以下筮宅/)¶
既度宅兆堀四隅外其壤堀中南其壤(宅葬居也兆域/也南其壌者為)¶
(將北首/故壌南)既朝哭主人遂哭出乗堊車詣宅兆所出國門¶
<pb:KR2m0001_WYG_143-18a>¶
止哭(六品以下出/郭門止哭)掌事者先設主人以下次於宅兆東¶
南將到主人又哭至宅兆所主人停於次止哭涖卜者¶
一人(國官若僚佐之長涖/之無者親屬為之)緇布冠不緌布深衣因䘮屨¶
(涖卜者非國官/則吉冠素服)祝及卜師凡行事者皆吉冠素服掌事¶
者布卜筮席於兆南北向西上相者引涖卜筮者及祝¶
立於卜筮席西南東面南上卜師筮師立於祝南東面¶
北上相者引主人詣卜筮席南十五步許當内壤北向¶
立相者立於主人之左少南俱北向親賓及從者立於¶
<pb:KR2m0001_WYG_143-18b>¶
筮席東南重行西面諸親北上諸賓南上立定相者少¶
進東面稱事具退復位主人免首絰左擁之涖卜者進¶
立於主人東北西面卜師抱龜筮師開韇出策兼執之¶
(韇藏/策器)執韇以擊策(撃之以/動其神)進立於涖卜前東面南上涖¶
卜者命曰孤子姓名為父某官封某甫(某甫父字也無/封者去封四品)¶
(以下父祖稱孤子孤孫母及/祖母稱哀子哀孫下皆准此)度兹幽宅無有後艱(度謀/度也)¶
(宅居也言為父卜筮葬居今謀此以為幽㝠居域之處/得無有後艱難乎謂有非常崩壊若内䘮云為某母夫)¶
(人某/氏)卜師筮師俱曰諾遂述命訖右旋就席北面坐命¶
<pb:KR2m0001_WYG_143-19a>¶
龜筮東面稱占曰從還本位主人絰哭從者哭盡哀止¶
相者進主人之左東面稱禮畢相者遂引主人退立於¶
東南隅西面又相者引卜者立於主人之後重行西面¶
俱北上掌事者徹卜席當安墓處立一標又於四隅各¶
立一標當南門兩廂各立一標祝師掌事者入鋪后土¶
氏神席於墓左南向設酒罇於神座東南加勺羃設洗¶
於酒罇東南罍水在洗東篚在洗西南肆(篚實以巾/爵加以羃)相¶
者引吿者及祝與執罇罍篚者俱立於罍洗東南重行¶
<pb:KR2m0001_WYG_143-19b>¶
西面以北為上(國官若僚佐之長若無國官僚/佐者親賔及主人告俱去絰杖)立定俱¶
再拜祝與執罇罍篚者先立於罇罍篚之後執饌者以¶
脯醢跪設於神座前興還本位相者引告者詣罍洗盥¶
手洗爵詣酒罇所酌進跪奠於神座前興少退北向立¶
祝持版進於神座之右東面跪讀祝文曰維年月朔日¶
子某官姓名(若主人自吿父稱孤/子母稱哀子名字)敢昭吿於后土氏之¶
神今為某官姓名(若主人自告云為父某官封某甫母/太夫人若郡君某氏各随官職稱者)¶
營建宅兆神其保佑俾無後艱謹以清酌脯醢祇薦於¶
<pb:KR2m0001_WYG_143-20a>¶
后土之神尚饗訖興告者再拜相者引告者還本位西¶
面再拜相者引出掌事以下俱復位再拜遂徹饌席罇¶
罍以出主人哭還去墓三里許止哭及國門又哭内外¶
升哭於位主人入升詣殯前北面哭盡哀止哭西面再¶
拜降就次(有國官僚佐從主人入就門内哭主人拜俱/再拜主人降就次若不從又卜筮擇地如初)¶
(儀/)¶
　　　卜葬日(六品以下筮日/)¶
既朝哭主人及諸子以下出立於殯門外之東壁下西¶
<pb:KR2m0001_WYG_143-20b>¶
面南上卜師抱龜(六品以下筮人/執韇韇藏策器)在其南東面闔門東¶
扇主婦立於其内掌事者設卜席於閾外闑西相者詣¶
主人前東面告事具遂引主人立於門南北面相者立¶
於主人之左少退俱北面主人免首絰左擁之涖卜者¶
進立於主人東北西面卜師少進(筮則筮人開韇出/策兼執之少進)涖¶
卜前東面受命涖卜命曰孤子某來日卜葬某父某官¶
封某甫(母則云為某母/太夫人某氏)考降無有近悔(考登也降下也/言卜此日葬云)¶
(神上下得無/近於咎悔)卜師曰諾遂述命訖右旋進就席西面坐¶
<pb:KR2m0001_WYG_143-21a>¶
(六品以卞/執韇撃筮)命龜曰假爾太龜有常乃作龜(筮云/太筮)訖興以¶
龜退東面稱占曰從(筮云以卦東面/稱占曰從順)主人絰興諸子以¶
下哭盡哀相者告於主婦哭入遂使人吿於親賓(諸親/及僚)¶
(友卜日/不來者)卜師以龜退(筮則筮人/以韇退)掌事者徹卜席相者進¶
(六品以下/涖筮進)告禮畢主人興諸子以下入升詣殯前北面¶
立哭内外俱哭盡哀内外各還次若不從又卜擇如初¶
儀¶
　　　啓殯¶
<pb:KR2m0001_WYG_143-21b>¶
葬有期前一日之夕掌事者除葦障備啓奠(具饌如/大斂)設¶
賓次於大門外之右南向立内外夕哭如常儀啓殯之¶
日内外夙興縗服主人及諸子皆去冠絰以哀巾帕頭¶
(國官亦以/衺巾帕頭)内外升階就位哭(尊行者坐國官及/僚佐就下位哭之)祝縗服¶
執功布(功布長五尺也六品以下/祝素服執功布長三尺)升自東階詣殯南北¶
向内外皆止哭祝三聲噫嘻乃曰謹以吉辰啓殯既告¶
内外皆哭盡哀内外各還次祝降與執饌者升徹宿奠¶
如常祝取銘置於重北建之掌事者升徹殯塗訖設席¶
<pb:KR2m0001_WYG_143-22a>¶
於柩東升殯於席上又設席於柩東祝執功布升以拂¶
柩覆用夷衾降出周設帷東面開戸(若不為坎而殯則/徹塗訖設席於柩)¶
(東/)相者引主人以下升哭於帷東西向妻妾女子子以¶
下哭帷西東向俱南上諸祖父以下哭於帷東北壁下¶
南面西上諸祖母以下哭於帷西北壁下南面東上外¶
姻丈夫帷東北面西上婦人帷西北面東上(尊者/坐)内外¶
俱哭祝與進饌者各以奠升設於柩東席上祝酌醴奠¶
之内外俱哭於位如未成服之禮親賓致奠如别儀有¶
<pb:KR2m0001_WYG_143-22b>¶
國官僚佐者以官代哭無者以親疎為之晝夜不絶聲¶
　　　贈諡(六品以下無/)¶
告贈諡於柩(無贈者設啓/奠訖即告諡)其日主人入升立於饌東西¶
面祝持贈諡文升自東階進立於柩東南北向内外皆¶
止哭祝少進跪讀文訖興主人哭拜稽顙内外應拜者¶
皆再拜祝進跪奠贈諡文於柩東興退復位内外皆就¶
位坐哭¶
　　　親賓致奠¶
<pb:KR2m0001_WYG_143-23a>¶
啓之日親賓致奠於主人設啓奠後諸奠者入立於寢¶
門之外東向(謂卑幼者其/有故則遣使)祭具陳於奠者東南北向西¶
上相者入告内外卑者皆興立哭於位又相者引奠者¶
入升當柩東西面奠者哭祭具從升於柩東奠者之西¶
西向南上設饌訖執饌者降出奠者止哭詣酒罇所取¶
爵酌酒跪奠於柩東興少退西面立内外皆止哭奠者¶
曰某封若某位伯叔(各從官/爵稱之)將歸幽宅謹奉奠若異姓¶
各從其稱若使者云某封若某姓位聞某封若某官將¶
<pb:KR2m0001_WYG_143-23b>¶
歸幽宅使某奉辭奠畢應拜者再拜内外皆哭主人哭¶
拜稽顙奠者哭盡哀止相者引執事者以次徹饌而去¶
　¶
　¶
　¶
　¶
　¶
　通典卷一百三十八¶
