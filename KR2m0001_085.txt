# -*- mode: mandoku-view; -*-
#+TITLE: 通典
#+DATE: 2015-08-24 22:48:52.428896
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷八十
<pb:KR2m0001_WYG_085-1a>¶
欽定四庫全書¶
　通典卷八十¶
　　唐　京　兆　杜　佑　君　卿　纂¶
　禮四十　凶二¶
　　總論喪期(虞東殷/    晉)　(周/宋)　(前漢/後魏)　(後漢/後周)　(魏/隋)　(晉/大)¶
　　　(唐/)¶
易云古者喪期無數(賈公彦曰此黄帝時/也是以其心喪終身)虞書稱三載¶
四海遏密八音(堯崩舜諒闇三年故稱遏密八音按唐/虞雖行心喪更三年為限三王乃制喪)¶
<pb:KR2m0001_WYG_085-1b>¶
(服/)○殷髙宗諒闇三年不言檀弓云子張問曰書云髙¶
宗三年不言言乃讙有諸(時人君無行三年之喪禮者/問有此歟怪之也讙喜悦也)¶
(言乃喜悦則民/臣望其言乆)仲尼曰胡為其不然也古者天子崩王¶
世子聽扵冢宰(冢宰天官卿貳王理事者/也三年之喪使之聽朝)喪服四制曰¶
王者莫不行此禮何以獨善之也曰髙宗者武丁武丁¶
者殷之賢王也繼世即位而慈良於喪當此之時殷衰¶
而復興禮廢而復起故善之善之故載之於書中而髙¶
之故謂之髙宗○周武王崩成王十三而嗣立周公居¶
<pb:KR2m0001_WYG_085-2a>¶
冢宰攝政明年六月既葬周公冠成王而朝於祖以見¶
諸侯祝雍作頌又春秋在喪王曰小童公侯曰子既葬¶
則無此稱此皆既葬除䘮之證也○漢文帝遺制革三¶
年之䘮其令天下吏民令到出臨三日皆釋服(顔師古/曰令謂)¶
(此詔/文)殿中當臨者皆以旦夕各十五舉音禮畢罷非旦¶
夕臨時禁無得擅哭臨服大紅十五日小紅十四日纎¶
七日釋服(服䖍曰皆當言大功小功布也纎細布衣也/應劭曰凡三十六日而釋服矣此以日易月)¶
(也晉灼曰漢書例以紅為功師古曰紅與功同服晉二/説是也此䘮制者文帝自率已意創而為之非有取扵)¶
<pb:KR2m0001_WYG_085-2b>¶
(周禮也何為以日易月乎三年之喪其實二十七月豈/有三十六月之文禫又無七月也應氏既失之於前而)¶
(近代學者因循/謬説未之思也)他不在令中者皆以此令比類從事(師/古)¶
(曰言此詔中無文者/皆以類比而行事)布告天下使明知朕意喪期之制¶
自後遵之不改(宣帝地節四年詔令百姓或遭縗絰凶/災而吏徭事不得葬傷孝子之心自今)¶
(諸有大父母父母䘮者勿徭/事使得收斂送終畫其子道)成帝時丞相翟方進母終¶
既葬三十六日除服視事自以為身備漢相不敢踰國¶
典然而原涉行父䘮三年名章天下河間惠王行母䘮¶
三年詔書褒稱以為宗室儀表是以䘮制三年能行者¶
<pb:KR2m0001_WYG_085-3a>¶
貴之矣及平帝崩王莽欲眩惑天下示忠孝使吏六百¶
石已上皆服䘮三年(莾母死但服天子弔諸侯之服一/弔再㑹而已令子新都侯宗服䘮)¶
(三年及元后崩莾反自/服三年顛倒姦繆若此)○後漢鄭𤣥云書云髙宗諒闇¶
三年不言又曰然而曰言不文者謂臣下也注引孝經¶
説云言不文指士人也陳鑠問髙宗諒闇三年不言言¶
乃讙此則所言也又䘮大記云既葬與人立君言王事¶
不言國事大夫言公事不言家事此天子諸侯俱有言¶
矣而獨謂臣下上句云不言而事行者杖而起注云謂¶
<pb:KR2m0001_WYG_085-3b>¶
卿大夫也孝經云言不文指士人也義似不同引之何¶
明趙商答曰三年之䘮天子諸侯不言而事成者冢宰¶
存也雖亦有所言但希耳至扵臣下湏言而辦為可謂¶
言但不文耳各有所施不相妨也言臣下時所包者廣¶
孝經云士人注引之者欲㣲見其小異其大趣亦同也¶
安帝初長吏多避事棄官乃令自非父母服不得去職¶
是後吏又守職居官不行三年䘮服矣建元元年尚書¶
孟布奏宜復如建武永平故事(謂光武/明帝時)絶刺史二千石¶
<pb:KR2m0001_WYG_085-4a>¶
告寧及父母䘮服又從之至桓帝永興二年復令刺史¶
二千石行三年服永夀二年又使中常侍已下行三年¶
服至延熹元年又皆絶之○魏武帝遺詔百官當臨殿¶
中者十五舉音葬畢便除文帝崩國内服三日(蜀劉備/臣下發)¶
(䘮滿三日除服至葬復加禮此則魏蜀又異於漢也吳/孫權令諸有居任者遭三年之䘮皆湏交代犯者定大)¶
(辟之科又使代未至不得告告者抵罪其後吳令孟/仁聞䘮輙去陸遜陳其素行得減死一等自此遂減)○¶
晉武帝泰始元年詔諸將吏二千石已下遭三年䘮者¶
聽歸終寧庶人復除徭役二年帝遵漢魏改葬除服(按/文)¶
<pb:KR2m0001_WYG_085-4b>¶
(帝以魏咸熙二年八月辛卯崩九月癸酉/葬武帝以十二月庚寅受魏禪改元泰始)猶深衣素冠¶
服降席徹膳太宰司馬孚等奏曰臣聞禮典豐殺隨時¶
期於足以興化而已故未得皆返上古也陛下俯遵漢¶
魏素冠深衣降席徹膳雖武丁行之扵殷代未足以踰¶
方今荆蠻未殱萬㡬事殷臣等以為宜割哀情以康時¶
俗勑御府太官易服改膳如舊詔曰每念幽㝠不終苴¶
絰一朝便易此情扵所天相違已多孚等重奏干戈未¶
戢天下至衆陛下察愚𠂻欵以慰皇太后之心又詔重¶
<pb:KR2m0001_WYG_085-5a>¶
覽奏議益以悲割三年之䘮自古達禮不宜反覆重傷¶
其心遂以此禮終三年後居太后之䘮亦如之文帝之¶
崩也(皇太后王氏泰始/四年三月戊子崩)羊祜謂𫝊𤣥曰三年之䘮雖貴¶
遂服自天子達而漢文除之毁禮傷義今主上至孝有¶
曾閔之性實行䘮禮除服何為若因此復先王之法不¶
亦善乎元曰漢文以末代淺薄不能行國君之䘮故因¶
而除已數百年一旦復古恐難行也祜曰且使主上遂¶
服不猶愈乎𤣥曰若主上不除而天下除之此謂但有¶
<pb:KR2m0001_WYG_085-5b>¶
父子無復君臣三綱之道虧矣習鑿齒曰傅𤣥知無君¶
臣之傷教而不知無父子之為重且漢廢君臣之䘮不¶
崇父子之服况四海黎庶莫不盡情扵其親三綱之道¶
二服恒用扵私室而王者獨盡廢之豈所以孝理天下¶
乎僕射盧欽尚書魏舒等奏謹按天子之與羣臣雖哀¶
樂之情若一其所居之宜實異故禮不得同虞書曰三¶
載遏密八音至周公乃稱殷之髙宗諒闇三年不言周¶
景王有后嗣子之䘮既葬除䘮而樂叔向譏之曰三年¶
<pb:KR2m0001_WYG_085-6a>¶
之䘮雖貴遂服禮也王雖不遂燕樂已早亦非禮也稱¶
髙宗不云服䘮三年此釋服心䘮之文也譏景王不議¶
其䘮而議其燕樂已早眀既葬應除而違諒闇之節也¶
堯喪舜諒闇三年故稱遏密八音由此言之天子居䘮¶
齊斬之制既葬而除諒闇以終三年無改父道聽扵冢¶
宰䘮服己除故更稱不言之美眀不復寢苫枕凷以荒¶
大政也摯虞以為古者無事故䘮三年非訖葬除心䘮¶
也後代一日萬㡬故魏權制晉氏加以心䘮非三年也¶
<pb:KR2m0001_WYG_085-6b>¶
杜元凱以為古者天子諸侯三年之䘮始服齊斬既葬¶
除䘮服諒闇以居心䘮終制不與士庶同禮漢氏承秦¶
率天下為天子終服三年漢文帝見其下不可乆行而¶
不知古典更以意制祥&KR0941;除䘮即吉魏氏直以訖葬為¶
節嗣君皆不復諒闇終制學者非之乆矣然竟不推究¶
經𫝊考其行事専謂王者三年之䘮當以縗麻終二十¶
五月嗣君苟若此則天子羣臣皆不得除䘮雖志在居¶
篤更逼而不行至今世主皆從漢文經典由處制者非¶
<pb:KR2m0001_WYG_085-7a>¶
制也袁凖曰周禮太祝祔練祥掌國事若無縗服焉得¶
祥孔子曰三年之䘮天下之通䘮也禮記曰父母之䘮¶
無貴賤一也又云公之䘮大夫俟練士卒哭而歸此終¶
䘮縗麻之言也春秋左傳曰三年之䘮雖貴遂服禮也¶
言雖貴不得與賤者有異也言服而不言䘮縗麻可知¶
也凡春秋傳諸稱職除䘮皆因時宜耳髙宗信黙何以¶
是心䘮博士叚暢重申杜元凱議曰尚書無逸云髙宗¶
亮隂三年不言諸儒皆云亮隂黙也唯鄭𤣥獨以諒闇¶
<pb:KR2m0001_WYG_085-7b>¶
為凶廬今據諸儒為正明髙宗既卒哭即位之後除縗¶
麻躬行信黙聽扵冢宰以終三年也言即位以眀免喪¶
之後素服心喪謂之諒闇故杜議曰天子居䘮齊斬之¶
情苴杖絰帶當其遂服葬而除服諒闇以終三年也周¶
語楚語及論語禮記坊記(坊音/防)䘮服四制皆説髙宗之¶
義大體無異唯尚書大𫝊以諒闇為凶廬蓋東海伏生¶
所説鄭𤣥之所依博而考之義既不通據經所言是唯¶
天子居凶廬豈合禮制代俗皆謂大祥後禫時為諒闇¶
<pb:KR2m0001_WYG_085-8a>¶
漢記稱和熹鄧皇后居母䘮縞素不食肉亦曰諒闇此¶
乃古今之通言信黙者為得之也范宣曰所以知諒闇¶
為凶廬者按禮葬後柱楣楣則梁也明葬後居廬所以¶
為義暢曰昔武王崩成王立周公攝政明年既葬周公¶
冠成王而朝扵祖以見諸侯此天子卒哭除䘮之證也¶
春秋在䘮王曰小童公侯曰子既葬則無此稱此除服¶
證也范宣難曰禮葬後飲食衣服皆有降殺設君臣之¶
稱安得不異暢曰春秋文八年秋八月襄王崩九年春¶
<pb:KR2m0001_WYG_085-8b>¶
毛伯来求金傳曰不書王命未葬也范宣曰禮既葬王¶
政入扵國即君名有漸非一朝頓除除服之義多引益¶
惑耳暢引僖王崩未再周惠王享晉虢失禮以名位不¶
同不議䘮享而譏公侯同禮又享有籩豆之薦聘則陳¶
幣太廟授玉兩楹此聞樂不樂食㫖不甘除服證也范¶
宣曰朝聘之禮國有䘮皆有撤損不與平同也周禮掌¶
客職賔客有䘮唯芻稍之受是明主人設饗是儀有等¶
級之品客受芻稍循情之事是以徃徃有享文耳且或¶
<pb:KR2m0001_WYG_085-9a>¶
有急尊王室或有安衞社稷事出無方歸扵時宜事訖¶
反服扵禮何傷扵啐嚌示義而信以為食㫖亦其昬矣¶
暢引春秋僖七年閏月惠王崩九年夏王使宰孔賜齊¶
侯胙曰天子有事扵文武以為王䘮再周少五月而猶¶
事文武明王者卒哭除䘮即位而祭廟矣所謂烝嘗禘¶
扵廟也宣曰夫祭祀之禮有正有變所以然者或時有¶
所施不必一也禱類祈禡豈一道乎武王出祔以燎豈¶
是常郊耶天地猶然况宗廟乎禮不墓祭而尚祭乎畢¶
<pb:KR2m0001_WYG_085-9b>¶
又不扵宗廟而祀在坶室(坶音牧鄭𤣥/云牧野之室)且禮去祧為壇¶
去壇為墠而周公請命告太王以下而三壇同墠此豈¶
非變禮乎當襄王之時逼扵王子帶不敢發䘮濳使使¶
告扵齊常有憂懼之色故或為權禮扵文武告請之祀¶
非其常典故云有事扵文武而不稱褅祫扵宗廟也能¶
究變正之義始可與談春秋耳叚暢引經傳以為諸侯¶
諒闇申杜議云按春秋僖公九年宋桓公卒未葬而襄¶
公㑹諸侯故曰子凡在䘮王曰小童公侯曰子𫝊發宋¶
<pb:KR2m0001_WYG_085-10a>¶
公而因釋王在䘮未葬稱在䘮葬訖卒哭已除縗麻故¶
不復名在䘮此諸侯除服之證也按禮記諸侯元子既¶
葬見於天子曰類見將嗣父位除䘮見王以受瑞命由¶
嗣而見故曰類見扵是天子禮之太廟賜以命服此諸¶
侯不以麻終三年之證也雜記麻者不紳執玉不麻麻¶
不加扵采諸侯既卒哭即位則有聘享朝㑹之禮既執¶
玉服采不宜復以服麻故去縗麻服縞素縞素之制可¶
以雜扵吉也此除縗麻諒闇之文也䘮大記云君既葬¶
<pb:KR2m0001_WYG_085-10b>¶
王政入扵國既卒哭而服王事大夫士既葬公政入扵¶
家既卒哭弁絰帶金革之事無避也然則大夫士皆以¶
縗麻終三年故雖卒哭稱弁絰帶以服金革之事諸侯¶
以上卒哭除縗麻諒闇故特不言弁絰此諸侯縗麻除¶
之證也又春秋魯隠公元年天王使宰咺来歸惠公仲¶
子之賵左傳曰贈死不及尸弔生不及哀既卒哭除服¶
諒闇此為免喪免喪之後来弔故曰弔生不及哀此諸侯卒¶
哭除縗之證也文公元年天王使毛伯来錫公命公羊¶
<pb:KR2m0001_WYG_085-11a>¶
傳曰命者何加我服也賈逵以為諸侯踰年即位天子¶
賜以命珪合瑞為信也然則皆得行吉禮文公元年公¶
孫敖如齊左傳曰穆伯如齊始聘焉禮也凡君即位卿¶
出並聘踐脩舊好要結外援好事鄰國以衞社稷也僖¶
公之䘮未三年嫌扵不可以接吉事故𫝊發明大義以¶
正諸侯之禮也春秋襄公十五年冬十一月晉侯周卒¶
十六年正月葬晉悼公三月公㑹晉侯扵湨梁左傳曰¶
葬晉悼公平公即位改服修官烝扵曲沃與諸侯宴扵¶
<pb:KR2m0001_WYG_085-11b>¶
温使諸大夫舞曰歌詩必類諸侯五月而葬今晉悼三¶
月便葬遂合諸侯燕㑹使大夫歌舞皆非䘮禮也羊舌¶
肹祁奚韓襄皆晉之賢大夫也平公尚幼宰傅相之命¶
諸賢傅幼君而若此者蓋繼好講信謀事補闕禮之大者¶
故𫝊其行事也晉子墨縗絰征秦遂墨縗以葬書春秋¶
時卒哭之後御軍甚多無縗墨文明其服也弁絰金革¶
禮所權許皆為救危亡者也哀公五年秋九月齊侯杵¶
臼卒六年公羊傳曰除景公之䘮諸大夫皆在朝又禮¶
<pb:KR2m0001_WYG_085-12a>¶
㑹扵陳乞之家明其皆免䘮無復所制也博士謝玩議¶
杜元凱注春秋左傳云天子諸侯雖卒哭除䘮至於當¶
其練祥之日必設位而哭明不復禫也且先朝故事無¶
有禫儀蓋君子行禮不求變俗而傳士徐禪意欲以求¶
六月二十二三大祥二十五六而禫三日之中衣服無¶
異而立二節皆背先儀又非簡易之法也忌日舉哀如¶
昔成制禮云除䘮者卜其逺日避不懐也謂當擇月末¶
以還大祥除四起縞冠受以白幍徙月後吉不宜立異¶
<pb:KR2m0001_WYG_085-12b>¶
屢改也仲尼曰三年之䘮二十五月而畢哀痛未盡思¶
慕未忘然服以是斷者豈不送死有已復生有節也哉¶
又云天地已易四時已變是以象之而欲二十二三日¶
除縞弁二十五六日禫哭禮玉藻曰縞冠素紕既祥之¶
冠也所謂大祥而素縞麻衣也釋禫之禮云禫祭則黄¶
衣𤣥冠矣既祭乃服禫朝服綅冠踰月𤣥端以居復乎¶
常焉如士禮之條又無禫哭也且日時未改忌月未過¶
便復常節恐非天王情禮大晉之典也今無受禫之服¶
<pb:KR2m0001_WYG_085-13a>¶
又無改易之祭三日之間哀樂不變而立無名之哭近¶
背先帝畫一之美逺違仲尼殊月之説○議曰按前儀¶
則禮經云三年之䘮自天子達雖有其説無聞服制所¶
引武王崩既葬成王冠襄王崩嗣王未再周賜齊侯胙¶
皆可為明徴當以萬㡬至繁百度湏理如同臣庶䘮制¶
唯祀與戎多闕漢文彌留之際不詳前代舊規深慮大¶
政之廢遂施易月之令若候同軌畢至嗣君然後免䘮¶
俗薄風澆或生釁難執古道者則云齊斬三年適權宜¶
<pb:KR2m0001_WYG_085-13b>¶
者遂稱以日易月禮經雖云七月而葬漢魏以降多一¶
兩月内山陵禮終窀穸之期不必七月除服之制止扵¶
反虞魯史足徴可無致惑庶情禮兩得政教無虧矣○¶
東晉康帝建元元年正月晦成恭杜皇后周忌有司奏¶
至尊周年應改服詔曰君親名教之重也權制出扵近¶
代耳扵是素服如舊非漢魏之典也興寧元年章皇太¶
妃薨哀帝欲服重江霦啟先王制禮應在緦麻服詔欲¶
降周霦又啟厭屈私情所以上嚴祖考扵是制緦麻三¶
<pb:KR2m0001_WYG_085-14a>¶
月孝武寧康中崇徳太后禇氏崩后扵帝為從嫂或疑¶
其服博士徐藻議以為資父事君而敬同又禮其夫屬¶
父道者妻皆母道則夫屬君道妻亦后道矣服后宜以¶
資母之義魯譏逆祀以明尊尊今上躬奉康穆哀皇及¶
靖后之禮致敬同於所天豈可敬之以君道而服廢扵¶
本親謂宜服齊縗期扵是帝制周服安帝隆安四年太¶
后李氏崩(李氏生孝武/即帝之祖母)帝服齊縗三年百寮疑所服尚¶
書左僕射何澄等議太皇太后名位允正體同皇極理¶
<pb:KR2m0001_WYG_085-14b>¶
制備盡情禮彌伸春秋之義母以子貴既稱夫人禮服¶
從政故成風著夫人之號文公服三年之䘮子扵父之¶
所生體尊義重且禮祖不厭孫固宜遂服無屈而縁情¶
立制若嫌明文不存則宜從重應同為祖母後齊縗周¶
永安皇后無服但一舉哀百官亦一周制詔可扵西堂¶
設菰廬神武門施凶門柏歴○宋武帝永初九年黄門¶
侍郎王准之議鄭云䘮制二十七月而終學者云得禮¶
按晉初用王肅議祥禫共月遂以為制江左以来唯晉¶
<pb:KR2m0001_WYG_085-15a>¶
朝施用之縉紳之士猶多遵鄭義宜使朝野一體詔可¶
永初三年武帝崩蕭太后制三年之服文帝元嘉十七¶
年七月元皇后崩兼司徒給事中劉温持節監䘮神武¶
門設凶門柏歴至西上閤皇太子扵東宮崇正殿及永¶
福省並設廬諸皇子未有府第者西廨設廬太子心䘮¶
三年心䘮有禫無禫禮無成文代或兩行禫禮皇太子¶
心䘮畢詔使博議有司奏䘮禮有禫以祥變有漸不宜¶
便除即吉故其間服以綅縞也心䘮已經十三月大祥¶
<pb:KR2m0001_WYG_085-15b>¶
十五月祥禫變除禮畢餘情一周不應復有再禫宣下¶
以為永制詔可○後魏自道武及諸帝悉依漢魏既葬¶
公除文帝太和十四年祖母文明馮太后崩將營山陵¶
安定王休等率百寮詣闕表曰臣等聞先王制禮必隨¶
代變三年之䘮雖自上古中代以後未之能行陛下欲¶
依上古萬㡬事殷不可暫曠三代以下豈無至孝之君¶
皆以義存百姓是以君䘮即位踰月而葬葬而即吉詔¶
曰自遭禍罰恍惚如昨山陵遷厝所未忍聞十月又表¶
<pb:KR2m0001_WYG_085-16a>¶
曰伏惟大行皇太后明誥垂扵典冊陛下雖欲終上達¶
之禮其如黎元何詔曰仰尋遺㫖俯聞所奏山陵可依¶
典冊縗服情所未忍又表曰天下之至尊莫尊扵王業¶
皇極之至重莫重扵萬㡬今山陵告終百禮咸畢願陛¶
下愍億兆之心抑恩割哀遵奉終制謹依前式求定練¶
日以備禫禮髙閭曰君不除服於上臣則釋服扵下從¶
服之義有違為臣之道縗麻朝政吉凶事雜詔曰公卿¶
所議皆服終三旬釋縗襲吉情實未忍遂服三年重違¶
<pb:KR2m0001_WYG_085-16b>¶
㫖告今將至周一經忌日情結差申按禮卒哭之後將¶
授服扵受日庶人及小官皆令即吉内職羽林中郎已¶
下虎賁郎已上及外職五品以上無縗服者變從練禮¶
官三月除諸王三都尉及内職至来年三月朕之練也¶
除而即吉侍臣君服斯服隨朕所降此雖奪式推情即¶
理有貴賤之差逺近之别游明根曰聖慕深逺所奏已¶
不䝉許願得踰年即吉既歴冬政又近遺詔詔曰若不¶
許朕縗服則當除縗闇嘿委政冡宰二事之中惟公卿¶
<pb:KR2m0001_WYG_085-17a>¶
所擇東陽王丕曰臣與太尉光歴事五帝自聖代以来¶
大諱之後三日必湏迎神扵西禳惡扵北具行吉禮詔¶
曰太尉國老誠如所陳恐是先朝萬得一失朕情未忍¶
遂號慟羣官亦哭而辭出壬午又詔公卿屢上啟事依¶
據金冊遺㫖朕仰惟恩重不勝罔極之痛今依既虞卒¶
哭剋此月二十日授服以葛易麻既表縗服在上公卿¶
不得獨釋扵下故扵朕之授變從練以下復為節降斷¶
度今古以情制哀但取遺㫖速除之一節便及變禮也¶
<pb:KR2m0001_WYG_085-17b>¶
延昌四年正月宣武帝崩扵式乾殿侍中中書監太子¶
少傅崔光等奏迎太子扵東宮入自萬嵗門至昭陽殿¶
哭踊乆之欲待明乃行即位之禮太尉崔光曰天位不¶
可暫曠何待至明光等請太子止哭立扵東序于忠元¶
昭扶太子西面哭十數聲止光奉冊進璽綬太子跪受¶
服皇帝袞冕之服御太極殿前光等降自西階夜直羣¶
臣立扵庭中北面稽首稱萬嵗孝明帝神龜元年九月¶
尼髙皇太后崩扵搖光寺詔曰崇憲皇太后徳協坤儀¶
<pb:KR2m0001_WYG_085-18a>¶
徽符月景萬融一化奄至遐崩但朕幼集荼蓼夙憑徳¶
訓乃戡虣定難是頼深謀夫禮沿情制義循事立可特¶
為齊縗三月以伸追仰之心有司奏按舊事皇太后崩¶
儀自復魂斂葬百官哭臨其禮甚多今尼太后既存委¶
俗損尊憑居道法凶事簡速不依配極之典寺庭局狹¶
非容百官之位但因葬日衢路奉接成義君臣始終情¶
禮理無廢絶輒立儀如别内外羣臣權改常服單衣袤¶
巾奉迎之墓列位哭拜事訖而除止在京師更不宣下¶
<pb:KR2m0001_WYG_085-18b>¶
詔可○後周武帝母叱奴太后崩帝居倚廬朝夕供一¶
溢米羣臣表請累旬乃止及葬帝袒跣陵所行三年之¶
制五服内並依斯禮近古無儔天元帝宣政元年令天¶
下遭父母䘮許終制○隋制皇帝本服大功以上親及¶
外祖父母皇后父母諸官正一品䘮帝不視事三日本¶
服五服内百官正二品以上䘮並一舉哀太陽虧國忌¶
日本服小功緦麻親百官三品以上䘮不視事一日皇¶
太后皇后為本服五服内親一舉哀皇太子為本服五¶
<pb:KR2m0001_WYG_085-19a>¶
服内親及東宮三師三少宮臣三品以上一舉哀○大¶
唐元陵遺制其䘮儀及山陵制度務從儉約並不以金¶
銀錦綵飾天下節度觀察團練使刺史等並不湏赴哀¶
祭祀之禮亦從節儉其天下人吏勅到後出臨三日皆¶
釋服無禁婚娶祠祭酒肉其宮殿中當臨者朝夕各十¶
五舉音禮固從宜䘮不可乆皇帝宜三日聽政十三日¶
小祥二十五日大祥二十七日而釋服皇帝本服周者¶
凡二朝哭而止本服大功者晡哭而止本服小功以下¶
<pb:KR2m0001_WYG_085-19b>¶
一舉哀而止¶
　　奔大䘮(奔山陵附○周/  大唐)　(後漢/)　(魏/)　(晉/)　(東晉/)¶
周制榖梁傳云周人有䘮魯人亦有䘮周人弔魯人不¶
弔周人曰固吾臣也使人可也魯人曰吾君也親之者¶
也使大夫則不可故周人弔魯人不弔以其下成康為¶
未乆(周道尚明無/嫌扵不徃)五經通議云凡奔䘮者近者先聞先¶
還逺者後聞後還諸侯未葬嗣子聞天子崩不奔䘮王¶
者制禮縁人心而為之節文孝子之思不忍去棺柩故¶
<pb:KR2m0001_WYG_085-20a>¶
不使奔也○後漢許慎異義云按左氏之説諸侯藩衛¶
之臣不得棄其封守諸侯千里之内奔千里之外不奔¶
四方不可空虛故遣大夫也鄭𤣥駮云禮天子扵諸侯¶
無服諸侯為天子斬縗三年是尊卑異者也春秋文四¶
年夫人成風薨王使榮叔来歸含且賵又王使毛伯来¶
㑹葬𫝊曰禮也至叔孫得臣如京師葬襄王則𫝊無言¶
焉天子扵魯既含賵又㑹葬為得禮是則魯扵天子一¶
大夫㑹葬而已為不得禮可知矣按昭三十年晉侯去¶
<pb:KR2m0001_WYG_085-20b>¶
疾卒秋葬晉頃公𫝊曰鄭游吉弔且送葬魏獻子使士¶
景伯詰之其對詞有靈王之䘮我先君簡公在楚我先¶
大夫印叚實徃敝邑之少卿也王吏不討恤所無也晉¶
人不能詰豈非左氏諸侯奔天子之䘮及㑹葬之明文¶
也大鴻臚眭生(眭音/雖)説諸侯踰年即位乃奔天子喪春秋¶
之義未踰年君死不成以人君禮言王者未加其禮故¶
諸侯亦不得供其禮扵王者相報也許氏又按禮不得¶
以私廢公卑廢尊如禮得奔䘮今以私䘮廢奔天子之¶
<pb:KR2m0001_WYG_085-21a>¶
䘮非也又人臣之義不得校計天子未加禮扵我亦執¶
之不加禮也眭生之説非也鄭𤣥按孝經資扵事父以¶
事君言能為人子乃能為人臣也禮問嗣子不為天子¶
服此則嫌欲速不一扵父也䘮服四制曰門内之治恩¶
掩義門外之治義斷恩此言在父則為父在君則為君¶
也春秋莊三十二年子般卒時父未葬也子者繫扵父¶
之稱也言卒不言薨未成君也未成君猶繫扵父則當¶
從門内之治恩掩義禮者在扵所䖏此何以私廢公何¶
<pb:KR2m0001_WYG_085-21b>¶
以卑廢尊魏時禮官議奔䘮禮有除䘮而後歸哭扵墓¶
者皆聽哭扵陵尚書盧毓以禮言遂除者謂有服者耳¶
無服者則不哭王肅曰既言除䘮豈有服哉雖除始見¶
墳歛髮袒絰言除歛髪袒絰耳記曰朋友之䘮有宿草¶
而不哭焉朋友未踰年雖無服猶哭之有天子之䘮未¶
踰時始奔赴而得不哭者乎今雖權宜即吉吾本三年¶
之䘮也故三年之後行禘袷之禮又逺方弔貢表皆宜¶
通若有禁乃止此不得與哭陵相妨害也又答難云前¶
<pb:KR2m0001_WYG_085-22a>¶
説遂除謂除歛髪袒絰耳不謂今之奔者皆湏歛髪也¶
責以𤣥衣冠又其所不能具自可服深衣白帢也○晉¶
惠帝崩司徒左長史江統議奔赴山陵曰徃者蕩隂之¶
役羣僚奔散義兵既起而不附從主上旋宮又不歸罪¶
至扵晏駕之日山陵即安而猶不到自臺郎御史以上¶
應受議責加貶絶注列黄紙不得敘用至先有他故去¶
職或以䘮疾免散仍遇兵隠遁山澤者宜與上牒異制¶
按春秋傳曰君子避内難不避外孫寗之變蘧瑗出闗陳¶
<pb:KR2m0001_WYG_085-22b>¶
力就列不能者止未足多責也及至奔赴不及在哀致¶
身後扵山陵故當從時宜以立褒貶依王政而凖繩不¶
可偏抗古義以傷今實也承詔書而制奔赴之期以為¶
分别逺近則典而不暢檢校險易則密而不𢎞故擬七¶
月之典以議今事達官名問特通者過期不到宜依退¶
免法注列黄紙三年乃得敘用又自非盟主所授而諸¶
侯州伯所以用故不得奔赴宜與下牒同罰春秋傳曰¶
不以家事辭王事此上之行乎下也諸侯州伯輒留應¶
<pb:KR2m0001_WYG_085-23a>¶
赴之人而令失節於王庭坐扵周官九伐之法應在犯¶
令陵政之條諸臺平處正其削黜○東晉成帝咸康中¶
恭皇后山陵禮得奔䘮今以私䘮廢奔司徒西曹屬王¶
濛議立奔赴之制曰三代垂文觀時損益今服教之地¶
逺扵古之九服若守七月之斷逺近一槩者懼非通制¶
請王畿以外南極五嶺非守見職周年不至者宜勒注¶
黄紙有爵土者削降永嘉中江統議不奔山陵但三年¶
不敘扵義為輕今更立如牒若方伯授用雖未有王命¶
<pb:KR2m0001_WYG_085-23b>¶
猶不與停散同今見在官即吉之後去職不及凶事無¶
所貶責萬里外以再周為限自此以内明依前牒雖在¶
父母䘮其責不異黄門郎徐衆等駁濛云若如濛議見¶
在官者已拘扵制度不得奔赴至扵既去雖不及哀臣¶
子之情何得不暫致身哉臣謂䘮紀雖過去職者故宜¶
還赴詔可濛又申述前議曰䘮紀有數吉凶有斷豈可¶
當扵縞素既終而制無限之責哉若除䘮使奔當以何¶
服素服敘哀則在廷已吉陵無哭禮若𤣥冠致敬宜曰¶
<pb:KR2m0001_WYG_085-24a>¶
朝謁非奔䘮之謂若服外更立限斷則不知所准若不¶
計逺近同服内則立制漫而無斷詔又付尚書左丞王¶
彪之議云昔太寧之難奔赴無過三年之限恭皇后不¶
宜踰先制禮為君之母妻居處飲食衎爾君已除䘮而¶
後聞䘮不税而責其奔此臣所疑也且宜一依濛所上¶
詔曰今輕此制扵名教為不盡矣今宜以議者既衆不¶
必改先制宜依濛所上施行八年成帝崩尚書殷融上¶
言司徒西曹屬王濛以周年為限不及者除名付之鄉¶
<pb:KR2m0001_WYG_085-24b>¶
論臣以為名教興扵義厚忠孝發扵自然不嚴而著不¶
肅而成者也舊禮國有大諱外任不得離部冗散之人¶
發哀公巷初無課限有不奔之制按永平初先帝稱宣¶
帝遺詔乃不得令子弟詣陵唯蕩隂奔赴多不逮及始¶
為其制以篤一時顧觀人情未有肅媿徒興簡黙正足¶
以彰至道之不𢎞表臣子之不義宜遵前代聞凶行䘮¶
三日而已詔曰孝慈起扵自然忠厚發扵天成若道不¶
䘮豈有今弊弊至醨薄反之何期况以今日之弊而欲¶
<pb:KR2m0001_WYG_085-25a>¶
廢凖式扵頺俗求慈仁於吾朝其於理化也無乃迂乎¶
融又重啟依王濛所上為條制康帝建元初融又議定¶
不應奔赴山陵據周魯有䘮而魯人不弔孔子所答曾¶
子當謂國内卿大夫耳非如今日見在方外者也尚書¶
僕射顧和議按禮記曽子問父母之䘮既引及塗聞君¶
薨如之何榖梁傳曰周人魯人各有喪周人弔魯人不¶
弔周人雖有䘮遣人可也魯人當親行事故不弔也○¶
大唐元陵儀注詔問宗子在外州府合赴京師不所司¶
<pb:KR2m0001_WYG_085-25b>¶
奏曰按禮文五廟之孫祖廟未毁雖為庶人冠娶妻必¶
告死必赴練祥則告不忘親之義也又曰四世而緦服¶
之窮也五世袒免殺同姓也六世親屬竭矣又傳云天¶
子七月而葬同軌畢至據此則宗子五等以上不限逺¶
近盡同奔赴山陵¶
　　未踰年天子崩諸侯薨議(後漢/)¶
後漢安帝崩立北鄉侯未踰年薨以王禮葬扵春秋何¶
義也何休答曰春秋未踰年魯君子野卒降成君稱子¶
<pb:KR2m0001_WYG_085-26a>¶
從大夫禮可也孝順皇帝永和中詔公卿校尉尚書曰¶
昔者周公攝天子事成王欲以公禮葬天為動變更以¶
天子之禮天即反風嵗即大熟北鄉王親為天子而以¶
王禮葬故天數災異宜加尊諡列扵昭穆羣臣皆疑謂¶
當如常司隷校尉周舉議以為北鄉本非正統姦臣所¶
授立未踰載年號未改孔子作春秋王子猛不稱崩魯¶
子野不書葬昔周公有請命之功太平之勲故薨之日¶
天動威以彰其徳故成王以王者禮葬之以應天命北¶
<pb:KR2m0001_WYG_085-26b>¶
鄉王無他功徳恐非所以應天消災北鄉本侯也已加¶
王禮扵禮已崇不宜追加尊諡詔從之¶
　　天子為繼兄弟統制服議(東晉/)¶
東晉穆帝升平五年五月崩皇太后令立瑯琊王丕(哀/帝)¶
(也/)儀曹郎王琨議今立之扵大行皇帝屬則兄弟凡奠¶
祭之文皆稱哀嗣斯蓋所以仰參昭穆自同繼統在兹¶
一人不以私害義専以所後為正今皇太后徳訓𢎞著¶
率母儀扵内主上既纂業承統亦何得不述遵扵禮尚¶
<pb:KR2m0001_WYG_085-27a>¶
書謝奉議夫帝位次自以君道相承至扵昭穆之統禮¶
兄弟不相為後明義也今應上繼康帝意謂不疑此國¶
之大事將垂之来代僕射江霦(音/斌)議兄弟不相為後雖¶
是舊説而經無明據此語不得施扵王者王者雖兄弟¶
既為君臣則同父子故魯躋僖公春秋所譏左傳曰子¶
雖齊聖不先父食閔公弟也而同扵父僖公兄也而齊¶
扵子既明尊之道不得復敘親之本也公羊傳曰逆祀¶
者何先襧而後祖榖梁傳曰先親後祖逆祀也君子不¶
<pb:KR2m0001_WYG_085-27b>¶
以親親害尊尊兄弟也由君臣而相後三𫝊之明義如¶
此則承繼有敘而上下洽通扵義為允應繼大行皇帝¶
揚州刺史藍田侯臣述議推宗立君以為人極上古風¶
淳必託有道洎乎後代爭亂漸興故繼體相傳居正守¶
位以塞旁統非私其親或時有艱難而嗣𦙍幼劣故有¶
立長成皇帝深達帝道不私親愛越授天倫廟無毁遷¶
統業恒固康皇帝既受命扵成帝宗廟社稷之重已移¶
扵所授主上宜為康帝嗣謝奉又議五帝之道以天下¶
<pb:KR2m0001_WYG_085-28a>¶
為公唯徳與賢不私其親逮殷周則繼代承業雖百王¶
迭建而典謨不易所以鎮係人心閑邪息亂今大晉宗¶
祀配天成帝疾痛皇嗣幼冲深惟社稷遷於康皇軌同¶
唐虞髙義大行天祚不永還嗣本位考之先典求之人¶
情咸謂主上應繼成帝太常臣夷等五人議曰夫大道¶
之行天下為公成皇帝捨𦙍嫡之愛而義重天倫道崇¶
先代康皇帝祗承明命正統既移至尊應繼康帝嗣詔¶
從述議¶
<pb:KR2m0001_WYG_085-28b>¶
　　天子不降服及降服議¶
魏田瓊云天子不降其祖父母曽祖父母后太子嫡婦¶
姑姊妺嫁扵二王後皆如都人按白虎通云天子為諸¶
侯絶期者何示同愛百姓明不獨親其親也(吳射慈云/天子之子)¶
(封為諸侯天/子皆不服也)¶
　　天子為皇后父母服議(皇后為父母服附○東晉/  宋  陳  後魏)¶
東晉王朔之問范寗云至尊為后之父母服不意謂雖¶
居尊位亦當不以已尊而便降也寗答曰王者之扵天¶
<pb:KR2m0001_WYG_085-29a>¶
下與諸侯之扵一國義無以異今謂粗可依准孝武泰¶
元元年正月王鎮軍薨按即后父也尅舉哀而不成出¶
制服三日僕射已下皆從服○宋孝武建安三年有司¶
奏義陽王師王偃䘮逝至尊為服緦麻三月成服仍即¶
公除至三月竟未詳當服除服不與又皇后朝制服心¶
䘮行喪三十日公除至祖䘮葬日臨䘮當著何衣服又¶
舊事皇后心䘮服終除之日更還著未公除時服然後¶
就除未詳今皇后除心制日當依舊更服為但釋心制¶
<pb:KR2m0001_WYG_085-29b>¶
著布素而已勅禮官詳正大學博士王膺之議尊卑殊¶
制輕重有級五服雖同降厭則異禮天子正降旁親外¶
舅緦麻本在服例但縗絰不可以臨朝享故有公除之¶
議雖釋麻襲冕尚有緦麻之制愚謂至尊服三月既竟¶
猶宜除釋又議吉凶異容情禮相稱皇后一月之限雖¶
過二紅之服已釋哀情所極莫深扵尸柩親見之重不¶
可以無服按禮為兄弟既除䘮及其葬也反服輕䘮雖¶
除猶齊縗以臨葬舉輕明重則其禮可知也愚謂王右¶
<pb:KR2m0001_WYG_085-30a>¶
光禄祖葬之日皇后宜反齊縗又議䘮禮即逺變除漸¶
輕情與日殺服隨時改權禮既行服制已變豈容終制¶
之日而更重服乎按晉泰始二年武帝以周除之月欲¶
反重服拜陵朝議不遂太常丞朱膺之議凡云公除非¶
全除之稱今朝臣私服亦有公除猶自窮其本制膺之¶
云晉武拜陵不遂反服此是權制既除縗麻不可以重¶
制耳與公除不同謂皇后除心制日宜如舊反服未公¶
除服以申創巨之情餘同膺之議國子助教蘇瑋生議¶
<pb:KR2m0001_WYG_085-30b>¶
按三日成服即除及皇后行䘮三十日禮無其文若並¶
謂之公除則可粗相依准凡諸公除之設蓋以王制奪¶
禮葬及祥除皆宜反服未有服之扵前不除扵後雖有¶
齊斬重制猶為功緦麻除䘮夫公除暫奪豈可遂以即¶
吉邪愚謂至尊三月服竟故應准禮除釋皇后臨祖及¶
一周祥除並宜反服齊縗尚書令建平王宏議謂至尊¶
緦制終止舉哀而已不湏釋服餘同朱膺之議大明二¶
年有司奏光禄大夫王偃䘮依格皇后服周心䘮三年¶
<pb:KR2m0001_WYG_085-31a>¶
應再周来二月晦檢元嘉十九年舊事武康公主出適¶
二十五月心制終盡從禮即吉昔國哀再周孝建二年¶
二月其月末諸公主心制終則應從吉扵時猶心禫素¶
衣二十七月乃除二事不同領曹郎朱膺之議詳尋禮¶
文心䘮不應再禫皇代考檢已為定制元嘉季年禍難¶
深酷聖心天至䘮紀過哀是以出適公主還同在室即¶
情變禮非革舊章今皇后三月晦宜依元嘉十九年制¶
釋素即吉以為永准詔可○陳文帝天嘉元年尚書儀¶
<pb:KR2m0001_WYG_085-31b>¶
曹謂今月晦皇太后服安吉君禫除儀注沈深謂至親¶
周斷加崇故再周之䘮斷二十五月但重服不可頓除¶
故變之以纎縞創巨不可便愈故稱之以祥禫禫者淡¶
也所以漸袪至情如父在為母屈嫡後之子則屈降之¶
以周周而除無復縗麻縁情有本同之義許以心制心¶
制既無杖絰可除不容復改𤣥綅既是心憂則無所更¶
淡其心也宜禫杖周者十五月已有禫制今申其免懐¶
之感正斷以再周止二十五月而已所以宋元嘉立義¶
<pb:KR2m0001_WYG_085-32a>¶
心䘮以二十五月為限大明中王皇后父䘮又申明其¶
制按齊建元中太子穆妃䘮亦同用此禮惟王儉古今¶
集記云心制終二十七月又為王逡所難何佟之儀注¶
用二十五月而除按古循今宜以周二十五月為斷今¶
皇太后扵安吉君心䘮之周宜除扵再周無復心䘮之¶
禮詔可○後魏神龜二年元㑹髙陽王雍以靈太后臨¶
朝太上秦公䘮制未畢欲罷百戲&KR0093;竹之樂清河王懌¶
以為萬國慶集天子臨享宜應備設太后訪之扵侍中¶
<pb:KR2m0001_WYG_085-32b>¶
崔光光從雍所執懌謂光曰宜以經典為證光據禮記¶
縞冠𤣥武子姓之冠父母有重䘮子不純吉安定公親¶
為外祖又有師恩太后不許公除縗麻在體正月朔日¶
還家哭臨至尊輿駕奉慰禮云朋友之墓有宿草而不¶
哭焉是則朋友有周年之哀子貢云夫子䘮顔回若䘮¶
子而無服䘮子路亦然顔回之䘮饋祥肉夫子出受之¶
入彈琴而後食之若子之䘮則容一周不舉樂也孔子¶
曰既祥五日彈琴父母之䘮也是弟子䘮夫子若䘮父¶
<pb:KR2m0001_WYG_085-33a>¶
而無服心䘮三年由此而制雖古義難追比来發詔每¶
言師祖之尊是則一周之内猶有餘哀且禮母有䘮服¶
聲之所聞子不舉樂今太后更無别宮嘉福去太極不¶
為太逺鼓鐘扵宮聲聞扵外况在内密邇也君之卿佐¶
是謂股肱股肱或虧何痛如之智悼子之䘮未葬杜蒯¶
所以諫晉平公也今國相雖已安厝纔三月矣陵墳未¶
乾懌以理證為然乃從雍議¶
　¶
<pb:KR2m0001_WYG_085-33b>¶
　¶
　¶
　¶
　¶
　¶
　¶
　¶
　通典卷八十¶
