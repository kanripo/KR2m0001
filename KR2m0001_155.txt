# -*- mode: mandoku-view; -*-
#+TITLE: 通典
#+DATE: 2015-08-24 22:48:54.084935
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百五十
<pb:KR2m0001_WYG_155-1a>¶
欽定四庫全書¶
　通典卷一百五十¶
　　唐　京　　兆　杜　佑　　君　卿　纂¶
　兵三¶
孫子曰用兵之道校之以計而索其情(索其勝負之情/索音山格反捜)¶
(索之/義)曰主孰有道將孰有能(道徳智能主君也先考校/兩國之君主知誰能也若)¶
(荀息斷虞公貪而好寶宫/之竒懦不能强諫是也)天地孰得(視兩軍所據知/誰能天時地利)法¶
令孰行(設而不犯犯而必誅發/號出令知誰能施行者)兵衆孰强士卒孰練(知/誰)¶
<pb:KR2m0001_WYG_155-1b>¶
(兵器强利士卒簡練者故王子曰士不/素習當陣惶惑將不素習臨陣闇變)賞罰孰明(賞善/罰惡)¶
(知誰分明者故王子曰賞無度則/費而無恩罰無度則戮而無威)吾以此知勝負矣(以/此)¶
(上七事斷得/情知勝負也)知吾卒之可用以擊之而不知敵之不可¶
擊勝之半也知敵之可以擊而不知吾卒之不可用以¶
擊勝之半也知敵之可以擊知吾卒之可用以擊而不¶
知地形之不可以戰勝之半也(勝之半者/未可知也)故曰知兵者¶
動而不迷舉而不頓將不能料敵以少合衆以弱擊强¶
兵無選鋒曰北(其勢若是/必走之兵)夫料敵制勝計極險易利害¶
<pb:KR2m0001_WYG_155-2a>¶
逺近上將之道也知此而用戰者必勝不知此而用戰¶
者必敗夫唯無慮而易於敵者必擒於人也(已無智慮/而外易人)¶
(者必為/人所擒)故䇿之而知得失之計(䇿度敵情觀其/所施計數可知)候之而¶
知動靜之理(喜怒動作察其舉止則情理可/得故知動静權變為其勝負也)形之而知¶
死生之地(形相敵情觀其所據則/氣勢死生可得而知之)角之而知不足有餘¶
之處(角量也角量彼我軍/馬之則長短可知也)知勝有五知可以戰與不可¶
以戰者勝(能料知敵情審/其虛實者勝也)知衆寡之用者勝(言兵之形/有衆而不)¶
(可擊寡或可以弱制强而能變之者勝/也故春秋傳曰師尅在和不在衆是也)上下同欲者勝¶
<pb:KR2m0001_WYG_155-2b>¶
(言君臣和同勇而戰者勝故孟子/曰天時不如地利地利不如人和)以虞待不虞者勝(虞/度)¶
(也以我有法度之師擊彼無法度之兵/故春秋傳曰不備不虞不可以師是也)將能而君不御¶
者勝(司馬法曰進退唯時無曰寡人將既精能曉練兵/勢君能專任任事不從中御故王子曰指授在君)¶
(决戰在將/者是矣)此五者知勝之道(此上/五事)故曰知己知彼百戰¶
不殆(審知彼强弱之勢/雖百戰實無危殆)不知彼而知己一勝一負(雖不/知敵)¶
(之形勢恃己能尅/之者勝負各半)不知彼不知己每戰必殆(外不料敵/内不知己)¶
(用戰/必殆)知天知地勝乃可全(知地之便知天時孤虛而/向背晦暝風雪為之譎詭)¶
　　料敵制勝¶
<pb:KR2m0001_WYG_155-3a>¶
春秋時晉侯將伐虢大夫士蒍曰不可(蒍為/委反)虢公驕若¶
驟得勝於我必棄其民(棄民不/養之)無衆而後伐之欲禦我¶
誰與夫禮樂慈愛戰所畜也夫民讓事樂和愛親哀喪¶
而後可用也(上之使民以義讓哀樂/為本言不可以力强)虢弗蓄也亟戰將¶
饑(言虢不蓄義/讓而力戰)後終為晉所滅○春秋時秦伯伐晉晉¶
將趙盾禦之上軍佐臾駢曰秦不能久請深壘固軍以¶
待之秦人欲戰秦伯謂士會曰若何而戰(晉士會/先奔秦)對曰¶
趙氏新出其屬曰臾駢必實為此謀將以老我師也(臾/駢)¶
<pb:KR2m0001_WYG_155-3b>¶
(趙盾屬大夫/新出佐上軍)趙有側室曰穿晉君之壻也(側室/支子)有寵而¶
弱不在軍事(弱年少又未/嘗渉知軍事)好勇而狂且惡臾駢之佐上¶
軍也若使輕者肆焉其可也(肆暫往/而退也)秦軍掩晉上軍趙¶
穿追之不及(上軍不動趙/穿獨追之)返怒曰褁糧坐甲固敵是求¶
敵至不擊將何俟軍吏曰將有待也(待可/擊也)穿曰我不知¶
謀將獨出乃以其屬出趙盾曰秦獲穿也獲一卿矣(晉/自)¶
(有散位/從卿者)秦以勝歸我何以報乃皆出戰交綏而退(司馬/法曰)¶
(逐奔不逺從綏不及逐奔不逺則難誘從綏不及則難/陷然則古名退軍為綏秦晉志未能堅戰拒兵未致爭)¶
<pb:KR2m0001_WYG_155-4a>¶
(而兩退故/曰交綏)○春秋時晉師伐楚月晦楚晨厭晉軍而陣¶
晉大夫郤至曰楚有六間(古莧/反)其二卿相惡(子重/子反)王卒¶
以舊(罷老/不代)鄭陣而不整(不整/列也)蠻軍而不陣(蠻夷從楚/者不結陣)陣¶
不違晦(晦月終隂之盡也/故兵家以為忌)在陣而囂合而加囂(囂諠譁/也陣合)¶
(宜靜而/益有聲)各顧其後莫有鬭心(人恤其/所底也)舊不必良以犯天¶
忌我必尅之終敗楚於鄢陵○管子曰天時地利其數¶
多少其要必出於計數故凡攻伐之為道也計必定於¶
内然後兵出乎境計未定而出兵是則戰之自毁也故¶
<pb:KR2m0001_WYG_155-4b>¶
不明敵人之攻不能加也(未可/加兵)不明敵人之積不能約¶
也(不能/約誓)不明敵人之將不先軍不明敵人之士不先陣¶
是故以衆擊寡以治擊亂以富擊貧以能擊不能以教¶
卒練士擊敺衆白徒故百戰百勝也又曰善攻者料衆¶
以攻衆(量吾衆寡彼衆寡/然後攻餘倣此)料食以攻食料備以攻備以¶
衆攻衆衆存不攻(彼衆存則我不能/亡之也故不攻)以食攻食食存不¶
攻以備攻備備存不攻釋實而攻虛(知其實/宜避之)釋堅而攻¶
毳釋難而攻易夫國搏不在敦古(在於合今時/宜搏聚也)治世不¶
<pb:KR2m0001_WYG_155-5a>¶
在善政(在於/權宜)霸王不在曲成(在於全/大體也)○戰國魏武侯問¶
呉起曰兵以何勝對曰以治為勝不在衆乎起曰法令¶
不明賞罰不信聞鼓不進聞金不止雖有百萬之師何¶
益於用所為治者居則有禮動則有威進不可當退不¶
可追前却如節左右應麾雖絶成陣雖散成行投之無¶
所往天下莫當又曰凡敵有不卜而與戰有不占而避¶
之疾風大寒早興㝠遷剖冰濟度盛夏炎熱興役無間¶
行饑驅渴務取於逺師久無糧士衆怨怒妖祥疑惑上¶
<pb:KR2m0001_WYG_155-5b>¶
不能止軍資既竭時多霖注欲掠無便師衆不多地土¶
不利人馬疾疫道逺日暮士卒勞倦饑未及食解甲而¶
息將薄吏輕士卒無固三軍數驚師徒無助陣而未定¶
舍而未畢行坂渉險半隐半出諸如此類擊而勿疑若¶
土地廣大人衆富盛上愛其下惠施流布賞信刑察發¶
止得時行陣居列任賢使能師徒習教兵甲精銳四鄰¶
有助大國之援凡如此類憚而避之故曰見可而進知¶
難而退○漢王在漢中拜韓信為大將軍信因問王曰¶
<pb:KR2m0001_WYG_155-6a>¶
今東嚮爭權天下豈非項王邪漢王曰然大王自料智¶
勇仁彊孰與項王漢王曰不如也信再拜曰唯信亦以¶
為大王不如也然臣嘗事項王請言項王之為人也項¶
王喑嗚叱咤千人皆廢然不能任屬賢將此特匹夫之¶
勇耳項王為人恭謹人有疾病涕泣與之分食至於功¶
當封爵者印刓(五凡/反)弊忍不能與此乃特婦人之仁耳¶
項王雖霸天下而臣諸侯不居闗中而都彭城又背義¶
帝之約而以親愛王諸侯不平諸侯之見項王遷逐義¶
<pb:KR2m0001_WYG_155-6b>¶
帝置江南亦皆歸逐其主而自王善地項王所過無不¶
殘滅者天下多怨百姓不親附特刼於威强耳名雖為¶
霸實失天下心故曰其强易弱今大王誠能反其道任¶
天下武勇何所不誅以天下城邑封功臣何所不服以¶
義兵從思東歸之士何所不尅且三秦王為秦將將秦¶
子弟數嵗矣所殺亡不可勝計又欺其衆降諸侯至新¶
安項王詐坑秦降卒二十餘萬唯獨邯欣翳得脱(章邯/司馬)¶
(欣董/翳也)秦父兄怨此三人痛入骨髓今楚强以威王此三¶
<pb:KR2m0001_WYG_155-7a>¶
人秦民莫愛也大王之入武闗秋毫無所害除秦苛法¶
與秦約法三章耳秦民無不欲得大王王秦者於諸侯¶
之約大王當王闗中闗中民咸知之大王失職入漢中¶
秦民無不恨者今大王舉而東三秦可傳檄而定也於¶
是漢王大喜自以為得信晩遂聽信計定秦滅項項籍¶
圍漢王於滎陽城久之漢王患之請割滎陽以西以和¶
項王不聽漢王謂陳平曰天下紛紛何時定乎陳平曰¶
然項王為人㳟敬愛人士之亷節好禮者多歸之至於¶
<pb:KR2m0001_WYG_155-7b>¶
行賞功爵邑重之(言愛/惜之)士亦以此不附今大王慢而少¶
禮士亷節者不來然大王能饒人以爵邑士之頑鈍嗜¶
利無恥者亦多歸王誠能去其兩短襲其兩長天下指¶
麾即定矣○漢高帝時黥布反帝召薛公問之對曰使¶
布出於上計東取呉西取楚幷齊與魯傳檄燕趙固守¶
其所山東非漢之有也出中計東取呉西取楚并韓取¶
魏據敖倉之粟塞成臯之口勝敗之數未可知也出下¶
計東取呉西取下蔡歸重於越身歸長沙陛下高枕而¶
<pb:KR2m0001_WYG_155-8a>¶
卧漢無事矣上曰是計將安出對曰必出下計布故驪¶
山之徒耳致萬乘之主此皆為身不顧其後不為百姓¶
萬世慮也布果出下計上自將東擊布布之初反謂其¶
將曰上老矣厭將兵必不能自來諸將獨患淮隂彭越¶
今皆已死餘不足畏也故遂反果如薛公籌之東擊荆¶
荆王劉賈敗死(時劉賈/都丹徒)漢終破布○後漢末張遼屯長¶
社軍中有謀反者夜驚亂起火一軍盡擾遼謂左右勿¶
動是不一營盡反必有造變者欲以動亂人耳乃令軍¶
<pb:KR2m0001_WYG_155-8b>¶
中其不反者安陣遼將親兵數十人中陣而立有頃定¶
即得首謀者殺之(張遼審計立擒賊/首亦同料敵之義)○後漢末曹公征¶
荆州劉琮降得其水軍及歩兵遂遺書孫權云今將水¶
軍八十萬當與將軍會獵於長洲之苑將士聞之恐權¶
延見羣下問計咸曰曹操託名漢相挾天子以征四方¶
動以朝廷為辭今日拒之事更不順且將軍大勢可以¶
拒操者長江也劉表治水軍艨艟鬭艦千數操悉浮以¶
沿江兼有歩軍水陸俱下此則上江之險與我共之矣¶
<pb:KR2m0001_WYG_155-9a>¶
而勢力衆寡愚謂大計不如迎之權將周瑜曰操雖名¶
漢相其實漢賊將軍神武雄材兼仗父兄遺烈據有江¶
東地方數千里兵精足用英豪樂業尚當横行天下為¶
漢家除殘去穢况操自送死豈可迎之邪請為將軍籌¶
之使北土已安操無内憂能曠日持久來爭疆場又能¶
與我校勝負於船檝可也今北土既未安加以馬超韓¶
遂在闗西為操後患且捨鞍馬仗舟檝與呉越爭衡本¶
非中國所長又今盛寒馬無藁草驅中國士衆逺渉江¶
<pb:KR2m0001_WYG_155-9b>¶
湖不習水土必生疾病此四者用兵之患也而操皆冒¶
行之瑜請得精兵三萬人徑進夏口保為將軍破之權¶
曰老賊欲廢漢自立久矣但忌二袁呂布劉表與孤耳¶
今諸雄已滅唯孤尚存孤與老賊勢不兩立君言當擊¶
甚與孤合也權抜刀斫前奏案曰諸將吏敢復言迎曹¶
操者與此案同果有赤壁之㨗焉○蜀大將諸葛亮悉¶
衆十萬由斜谷出始平據武功五丈原魏大將司馬宣¶
王帥師拒之與亮對於渭南亮分兵屯田為久駐之本¶
<pb:KR2m0001_WYG_155-10a>¶
耕者雜於渭濵而百姓安堵軍無私焉屢使交書又致¶
巾幗(音/虢)婦人之飾以怒宣王王亦屢表請戰魏使衛尉¶
辛毗持節勒懿及軍吏以下不許出戰姜維謂亮曰辛¶
毗仗節而到賊不復出矣亮曰彼本無戰心所以固請¶
者示武於衆矣將在軍君命有所不受茍能制吾豈千¶
里請戰邪宣王使二千餘人就軍營東南角大聲稱萬¶
嵗亮使問之答曰呉朝有使至請降亮謂曰計呉朝必¶
無降法卿是六十老翁何煩詭誑如此懿與亮相持百¶
<pb:KR2m0001_WYG_155-10b>¶
餘日亮卒於軍中及軍退懿追焉亮長史楊儀結陳反¶
旗鳴鼓若將向懿遽退不敢廹經二日乃行其營壘曰¶
天下竒才也懿乃追之儀多布鐵蒺䔧懿使軍士二千¶
人著軟材平底木屐前行蒺䔧悉著屐然後馬歩徑進¶
追至赤岸方知審問百姓為之諺曰死諸葛走生仲逹¶
懿笑曰吾能料生不料死故也(孔明料呉不降明矣/司馬不料亮死暗矣)○¶
陳將呉明徹進逼壽陽北齊將王琳拒守又遣大將皮¶
景和率兵數十萬來援去壽陽三十里頓軍不進諸將¶
<pb:KR2m0001_WYG_155-11a>¶
咸曰堅城未㧞大援在近不審明公計將安出明徹曰¶
兵貴在速而彼結營不進自挫其鋒吾知其不敢戰明¶
矣於是躬擐甲胄疾攻一鼓而尅壽陽○西魏遣將于¶
謹討梁元帝於江陵長孫儉問謹曰為蕭繹之計將欲¶
如何謹曰耀兵漢沔席捲渡江直據丹陽是其上䇿移¶
郭内居民退保子城峻其陴堞以待援至是其中䇿若¶
難於移動據守羅郭是其下䇿儉曰揣繹定出何䇿謹¶
曰必用其下儉曰彼棄上而用下何也對曰蕭氏保據¶
<pb:KR2m0001_WYG_155-11b>¶
江南綿歴數紀屬中原多故未遑外略又以我有齊氏¶
之患必謂力不能分且繹懦而無謀多疑少斷人難慮¶
始皆戀邑居既遷惡移當保羅郭所以用下䇿也謹乃¶
令中山公䕶及楊忠等率精騎先據江津斷其走路梁¶
人堅木柵於外城廣輪六十里尋而謹至悉衆圍之梁¶
主屢遣兵於城南出戰輙為謹所破旬有六日外城遂¶
陷梁主退保子城翌日率其太子以下面縛出降尋殺¶
之○大唐衛公李靖兵法曰夫决勝之䇿者在乎察將¶
<pb:KR2m0001_WYG_155-12a>¶
之材能察敵之彊弱斷地之形勢觀時之宜利先勝而¶
後戰守地而不失是謂必勝之道也若上驕下怨可離¶
而間營久卒疲可掩而襲昧去迷就士衆猜嫌可振而¶
走重進輕退遇逄險阻可邀而取若敵人旌旗屢動士¶
馬數顧其卒或縱横其吏或行或止追北恐不利見利¶
恐不獲渉長途而未息入險地而不疑勁風劇寒剖冰¶
濟水烈景炎熱倍道兼行陣而未定合而未畢若此之¶
勢乘而擊之此為天贊我也豈有不勝哉若軍有賢智¶
<pb:KR2m0001_WYG_155-12b>¶
而不能用者敗上下不相親而各述己長者敗賞罰不¶
當而衆多怨言者敗知而不敢擊不知而擊者敗地利¶
不得而卒多戰阨者敗勞逸無别不曉車騎之用者敗¶
覘候不審而輕敵懈怠者敗行於險道而不知深溝絶¶
澗者敗陣無選鋒而竒正不分者敗凡此十敗非天之¶
殃將之過也夫兵者寜十日而不用不可一日而不勝¶
故白起對秦王曰明主愛其國忠臣愛其名臣寜伏其¶
重誅而不忍為辱君之將又嚴顏謂張飛曰卿等無狀¶
<pb:KR2m0001_WYG_155-13a>¶
侵奪我州有斷頭將軍無降將軍也故二將咸盡其名¶
節就死而不求生者蓋知敗衂之恥斯誠甚矣又曰凡¶
與敵相逄持軍相守欲知彼筭將揣其謀則如之何對¶
曰士馬驍雄示我以羸弱陣伍齊肅示我以不戰見小¶
利佯為不敢爭伏竒兵故誘以奔北内實嚴警外為弛¶
慢恣行間諜託以忠告或執使以相忿或厚賄以相悅¶
移師則減竈合營則偃旗智足以及謀勇足以及怒非¶
得地而不舍非全軍而不侵以多擊少必取於晨朝以¶
<pb:KR2m0001_WYG_155-13b>¶
寡擊衆必候於日暮如此則兵多詭伏將有深謀理須¶
曲為防慎不可失其規畫故𫝊曰見可而進知難而退¶
軍之善政也但敵國無小蜂蠆有毒且鳥窮則啄獸窮¶
猶觸者皆自衛其生命而求免於禍難也若困而不鬭¶
乃智不逮於鳥獸其將能乎必須料敵制勝誡於小利¶
然後可立大功矣或又問曰所謂料敵者何對曰料敵¶
者料其彼我之形定乎得失之計始可兵出而决於勝¶
負矣當料彼將吏孰與己和主客孰與己逸排甲孰與¶
<pb:KR2m0001_WYG_155-14a>¶
己堅器械孰與己利教練孰與己明地勢孰與己險城¶
池孰與己固騎畜孰與己多糧儲孰與己廣工巧孰與¶
己能秣飼孰與己豐資貨孰與己富以此揣而料之焉¶
有不保其勝哉夫軍無小聽聽必審也戰無小利利必¶
大也審聽之道詐亦受之實亦受之巧亦受之拙亦受¶
之其詐而似實亦受之其實而似詐亦受之但當明聽¶
其實參會衆情徐思其驗鍜鍊而用不得逆詐自聽挫¶
折愚人之詞又不得聽庸人之說稱敵寡弱輕侮衆心¶
<pb:KR2m0001_WYG_155-14b>¶
而不料其實又不得受敵人以小利餌我勇士輙掠財¶
畜獲其首級將闇不斷而重賞之忽敵無備必為所敗¶
揣敵之術亦易知矣若辭怒而不戰者待其援也杖而¶
立汲而先飲者倍程逼廹饑渴兼也夫欲行無窮之勢¶
圖不測之利其事煩多畧陳梗槩而已若遇小寇而有¶
不可擊者為其將智而謀深士勇而軍整鋒甲堅銳而¶
地險騎畜肥逸而令行如此則士蓄必死之心將懐擒¶
敵之計此當固而待之未得輕而犯也如逄大敵而必¶
<pb:KR2m0001_WYG_155-15a>¶
可鬭也者彼將愚昧而政令不行士馬雖多而衆心不¶
一鋒甲雖廣而衆刃不堅居地無固而糧運不繼卒無¶
攻戰之志旁無軍馬之援此可襲而取之抑又聞之統¶
戎行師攻城野戰當須料敵然後縱兵夫為將能識此¶
之機變知彼之物情亦何慮攻不逮鬭不勝哉(衛公兵/法悉出)¶
(孫子如本已/具不復重出)¶
　　敵十五形帥十過附¶
敵有十五形可擊新集(始至行/陣未定)未食(雖結陣/須餽食)不順(逆風/向月)¶
<pb:KR2m0001_WYG_155-15b>¶
(建/)後至(敵後來不/得地勢)奔走(行軍失次用力/不齊陳布不均)不戒(我示弱誘/敵不設備)¶
勤勞(倍道兼行人馬未息/衣甲馳路雖陣不堅)將離(大將已去獨任/小吏素不威服)長路(趨/戰)¶
(爭利日/夜不息)候濟(半渡/疾擊)不暇(貪利求勝/不暇盡陣)險路(泥濘阻狹車馬/單行左右難救)¶
擾亂(行列失叙進退不齊縱不/相連横不相對或坐或立)驚怖(卒阨相逄都無備/擬鼓噪掩擊三軍)¶
(震/攝)不定(陣數移動/人馬數顧)帥有十過勇而輕死(可/暴)貪而好利(可/遺)¶
仁而不忍(可/勞)知而心怯(可/窘)信而喜信人(可/誑)亷潔而愛人¶
(可/侮)慢而心緩(可/襲)剛毅自用(可/誘)懦志多疑(可/惑)急而心速(可/久)¶
孫子曰軍旁有險阻蔣潢井生葭葦山林翳薈者必謹¶
<pb:KR2m0001_WYG_155-16a>¶
覆索之此伏姦之所藏處也(此言伏姦之地當覆索也/險者一高一下之地阻者)¶
(兩水地也蔣者水草之藂生也潢者池也井者下也葭/葦者衆草所聚也山林者衆木所居也翳薈者可以屏)¶
(蔽之處也此以上相地形也此以下察敵情也/翳薈草木之相䝉蔽可以藏兵處必覆索之也)敵近而¶
靜者恃其險也敵逺而挑人者欲人之進也其所處者¶
居易利也(所居利也言敵去我近但遣輕㨗我欲/使前就之其所處者平利也挑徒弔反)衆樹¶
動者來也(斬伐樹木除/道進來故動)衆草多障者疑也(結草為障欲/使我度稠草)¶
(中多障蔽者敵必避去恐追/及多作障蔽使人疑有伏焉)鳥起者伏也(下有伏兵住/藏觸鳥而驚)¶
(起/也)獸駭者覆也(敵廣陣張來覆/我故獸驚駭也)塵高而銳者車來也(車/來)¶
<pb:KR2m0001_WYG_155-16b>¶
(行疾塵相/衝故高也)卑而廣者徒來也散而條逹者薪採來也(塵/散)¶
(行而條逹/各行所求)少而徃來者營軍也(欲立營壘以輕兵徃/來為斥候故塵少也)辭¶
卑而益備者進也(其人來使辭卑使間視/之敵増備也必進來也)辭詭而强進¶
驅者退也(詭詐也來馳驅無所/畏是敵欲退者也)輕車先居其側者陣也¶
(陣兵欲戰也輕/車馳車在陣側)無約而請和者謀也(未有要約而使來/請和有間謀也)¶
奔走而陳兵者期也(自與偏/將期也)半進半退誘也倚仗而立¶
者饑也(倚仗矛㦸而/立者饑之意)汲役先飲者渴也向人見利而不¶
進者勞也(士疲勞也敵人來見我之/利而不能擊進者疲勞也)鳥集者虛也(敵大/作營)¶
<pb:KR2m0001_WYG_155-17a>¶
(壘示我而烏集/止其中者虛也)夜喧呼者恐也(軍士夜喧呼將不勇也/相驚無備者恐懼也)¶
軍擾者將不重也(無威/重也)旗動者亂也(旌旗謬動抵東/西傾倚者亂也)吏¶
怒者倦也(軍吏悉怒將/者疲倦也)粟馬食肉軍無縣缶不及其舍¶
者窮寇也(榖馬食肉不復積蓄無縣簞之食/欲死戰窮寇也簞即缶之類也)諄諄翕翕¶
徐言入入者失其衆也(諄諄語貌又不足貌翕翕者不/真也其上失卒之心少氣之意)¶
(徐言入入者與之言安徐之貌也此/將失其衆也諄章倫反翕許及反)數賞者窘也(軍不/素敵)¶
(數行賞欲士卒之力戰/者此恐窘也渠殞反)數罰者困也(數行刑罰者教令/廢弛是困軍也)¶
先暴而後畏其衆者不精之至也(先行卒暴於士卒而/後欲畏己者此將不)¶
<pb:KR2m0001_WYG_155-17b>¶
(精之/極也)來委謝者欲休息也(戰未相伏而下意氣/相委謝者欲休息也)兵怒而¶
相迎久而不合又不相去必謹察之(備其伏也此/必有間諜也)¶
　　察而後動¶
春秋時齊師伐魯敗退魯莊公將逐之曹劌曰未可夫¶
大國難測也懼有伏焉(恐詐而奔也/劌居衛反)登軾而觀之其旗¶
靡其轍亂曰可逐之○又春秋時秦晉戰於覊馬交綏¶
秦行人夜戒晉師曰兩軍之士皆未憖也明日請相見¶
也(憖缺也/魚覲反)晉大夫臾駢曰使者目動而言肆懼我也(目/動)¶
<pb:KR2m0001_WYG_155-18a>¶
(心不安言肆聲放散/失常節也駢蒲田反)將遁矣薄諸河必敗之(薄逼/也)晉禆¶
將胥甲趙穿當軍門呼曰死傷未收而棄之不惠也不¶
待期而薄人於險無勇也乃止秦師果夜遁○春秋時¶
晉師伐齊齊侯畏衆齊師夜遁師曠曰烏鳥之聲樂齊¶
師其遁(烏鳥得空/營故樂也)邢伯曰有班馬之聲(夜遁馬不相及/故鳴也班列也)¶
齊師其遁叔向曰城上有烏齊師其遁○春秋時晉師¶
伐楚將戰楚子登巢車以觀晉軍(巢車車/上為櫓)楚將子重使¶
太宰伯州黎侍於王後(州黎晉伯宗/子先奔楚也)王曰騁而左右何¶
<pb:KR2m0001_WYG_155-18b>¶
也(騁走/也)曰召軍吏也皆聚於中軍矣曰合謀也張幕矣¶
曰䖍卜於先君也(䖍敬/也)撤幕矣曰將發命也甚囂且塵¶
上矣曰將塞井夷竈而為行也(夷平也行/戸即反)皆乘矣(乘承/證反)¶
左右執兵而下矣曰聽誓也(右將帥/左軍佐)戰乎曰未可知也¶
乘而左右皆下矣曰戰禱也(禱請鬼/神也)竟敗楚於鄢陵○¶
東晉末宋武帝自京口舉義兵討桓𤣥𤣥將桓謙屯於¶
東陵卞範之屯覆舟山西以拒之宋武疑賊有伏兵謂¶
小將劉鍾曰此山下當有伏兵卿可率部下指徃摸之¶
<pb:KR2m0001_WYG_155-19a>¶
(摸音/莫)鍾應聲馳進果有伏兵數百一時奔走○宋雍州¶
刺史袁顗舉兵反(顗魚/起反)沿流入鵲尾與官軍相持既乆¶
官軍主張興世越鵲尾上據錢溪顗將劉胡攻之不下¶
遣人傳唱錢溪已平官軍之衆並懼宋將沈攸之曰不¶
可若錢溪實敗萬人中要應有逃亡得還者必是彼戰¶
失利唱空聲以惑衆耳勒軍中不得輙動錢溪信尋至¶
果大敗賊攸之悉以錢溪所送胡軍耳鼻示之顗駭懼¶
急追胡還遂大潰○後魏將司馬楚之討蠕蠕潛遣姦¶
<pb:KR2m0001_WYG_155-19b>¶
覘(蠕如兖反/覘丑厭反)入楚之軍截驢耳而去有告失驢耳者諸¶
將莫能察楚之曰必是覘賊截之以為驗賊將至矣即¶
使軍人伐柳為城水灌令凍城立而賊至氷峻城固不¶
可攻逼賊乃走散○西魏將韓果性强記兼有權略所¶
行之處山川形勢輙能記憶兼善伺敵虛實揣知情狀¶
有潛匿溪谷為間偵者(間古莧反/偵丑鄭反)果登高視之所疑之¶
處徃必有獲○周武帝帥師攻圍高齊後主將兵十萬¶
自來援之時柱國陳王純屯千里徑大將軍永昌公椿¶
<pb:KR2m0001_WYG_155-20a>¶
屯雞㨗原大將軍宇文盛守汾水闗並受齊王憲節度¶
憲密謂椿曰兵者詭道去留不定見幾而作不得遵常¶
汝今為營勢令兵去之後賊猶致疑不須張幕可代疑¶
也時齊王分軍萬人向千里徑又令其衆出汾水闗自¶
率大兵與椿對陣宇文盛馳騎告急憲自以千騎救之¶
齊人覩谷中塵起相率遽退盛與柱國侯莫陳芮渉汾¶
逐之多有斬獲俄而椿告齊衆稍逼憲又廻軍赴之會¶
被敕追還率兵夜返齊人果謂栢庵為帳幕也不疑軍¶
<pb:KR2m0001_WYG_155-20b>¶
退翌日始悟(周人設疑齊人/不察庵音諳)¶
　　驗虛聲知無實¶
後漢末劉備遣將呉蘭屯下邳曹公遣曹洪征之備遣¶
張飛屯固山欲斷軍後衆議狐疑洪曰即飛實斷道者¶
當伏兵潛行今反張聲此其不能也宜及其未集促擊¶
蘭蘭破則飛自走集兵擊蘭大破之飛果走○東晉末¶
宋武帝率兵北伐圍南燕慕容超於廣固未下時後秦¶
姚興遣使告宋武云慕容見與鄰好又以窮告急今當¶
<pb:KR2m0001_WYG_155-21a>¶
遣鐵騎一萬逕據洛陽晉軍若不退者便當長驅而進¶
宋武呼興使答曰語汝姚興我定燕之後息甲三年當¶
平闗洛今能自送便可送來劉穆之聞興使馳入而宋¶
武發遣已去以興所言并答具語穆之穆之曰常日事¶
無大小必賜與謀此宜善詳云何率爾便答曰未能威¶
敵正促彼怒爾若燕未可㧞興救奄至不審何以待之¶
宋武笑曰此是兵機非卿所解故不語爾夫兵貴神速¶
彼若審能遣救必畏我知寜容先遣信命此是其見我¶
<pb:KR2m0001_WYG_155-21b>¶
伐燕内已懐懼自强之辭耳興竟不能出師廣固終抜¶
擒慕容超平齊地¶
　　敵降審察¶
楚漢相持項羽圍漢王於滎陽漢王請和割滎陽以西¶
者為漢亞父勸項王急攻滎陽漢王患之陳平反間既¶
行羽果疑亞父亞父大怒而去發病死漢將紀信曰事¶
急矣臣請誑楚可以間出於是陳平夜出女子東門三¶
千餘人楚因擊之紀信乃乘王車黄屋左纛曰食盡漢¶
<pb:KR2m0001_WYG_155-22a>¶
王降楚楚軍皆呼萬嵗之城東觀之以故漢王得與數¶
十騎出西門遁走○後魏万俟醜奴(万音墨/俟音其)宿勒明逹¶
等反叛寇掠涇州魏將崔延伯率衆討之時醜奴置營¶
涇州西北七十里衆軍將出營討賊未戰之間有賊數¶
百騎詐持文書云是降簿乞且緩師延伯謂其事實逡¶
廵未鬭俄而宿勒明逹率自東北而至乞降之賊從西¶
競下諸軍前後受敵延伯上馬突陳賊勢摧挫便爾逐¶
北逕造某營賊本輕騎延伯軍兼歩卒兵力疲怠賊乃¶
<pb:KR2m0001_WYG_155-22b>¶
乘間得入城延伯軍遂大敗死傷者二萬人○西魏大¶
將周文征東魏戰於邙山禆將于謹率其麾下偽降立¶
於路左東魏大將齊神武軍乘勝逐北不以為虞追騎¶
過盡謹乃自後擊之敵人大駭獨孤信又收集兵士於¶
後奮擊齊神武軍遂亂以此西魏軍得全而返¶
　¶
　¶
　通典卷一百五十¶
