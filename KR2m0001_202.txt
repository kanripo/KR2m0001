# -*- mode: mandoku-view; -*-
#+TITLE: 通典
#+DATE: 2015-08-24 22:48:55.377902
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百九十七
<pb:KR2m0001_WYG_202-1a>¶
欽定四庫全書¶
　通典卷一百九十七¶
　　唐　京　兆　杜　佑　君　&KR0056;　纂¶
　邊防十三¶
　　北狄四¶
　　髙車¶
髙車蓋古赤狄之種也初因號為狄歴北方以為勅勒¶
諸夏以為髙車丁零焉其語畧與匈奴同而時有少異¶
<pb:KR2m0001_WYG_202-1b>¶
或云其先匈奴之人也其種有狄氏表紇氏斛律氏解¶
枇氏異氏竒斤氏其俗云匈奴單于生二女姿容甚美¶
單于曰此女安可配人将以與天乃於國北無人之地¶
築髙臺置二女於其上曰請天自迎之乃有一老狼晝¶
夜守臺嘷呼因穿臺下為穴經時不去其小女曰吾父¶
以我與天而今狼來或是天處我乃下為狼妻而産子¶
後遂滋䌓成國故其人好引聲長歌有似狼嘷本無都¶
統大帥督當種各有君長為性麤猛黨類同心至於寇¶
<pb:KR2m0001_WYG_202-2a>¶
難翕然相依鬭無行陣頭别衝突乍出乍入不能堅戰¶
其俗蹲踞媟嬻(媟音泄/嬻音瀆)無所忌避婚姻用牛馬納聘以¶
多為榮俗無穀不作酒迎娶之日男女相将持馬酪熟¶
肉即主人延賔亦無行位穹廬前叢坐飲宴終日復留¶
其宿明日将婦歸既而将夫黨還入其家馬羣揀取良¶
馬俗不潔凈喜致震霆每震則呌呼射天而棄之移去¶
至於來秋馬肥復相率集於震所埋羖羊燃火拔刀女¶
巫祝說似如中國祓除而羣隊馳馬旋繞百帀乃止持¶
<pb:KR2m0001_WYG_202-2b>¶
一束栁枝回曲豎之以乳酪灌焉婦人以皮裹羊骸戴¶
之首上縈屈髮髾(所交/反)而綴之有似軒冕其死亡𦵏送¶
掘地作坎坐屍於中張臂引弓佩劍挾矟無異於生而¶
露坎不掩走馬遶旋多者數百帀男女無大小皆集㑹¶
之其遷徙隨水草衣皮食肉牛羊畜産盡與蠕蠕同唯¶
車輪髙大輻數至多後徙於鹿渾海西北百餘里部落¶
强大常與蠕蠕為敵亦每侵盜於魏魏道武渡弱水西¶
至鹿渾海襲破之復討其餘種於狼山又大破之又自¶
<pb:KR2m0001_WYG_202-3a>¶
骹髯水西北徇畧其部破其雜種三十餘部虜獲男女¶
五萬餘口馬牛羊百餘萬髙車二十餘萬乗而還其後¶
太武帝征蠕蠕還至漠南聞髙車東部在已尼陂相去¶
千餘里遣騎襲破之降數十萬皆徙置漠南千里之地¶
後又相率北叛髙車之族又有十二姓一曰泣伏利氏¶
二曰叱盧氏三曰乙旃氏四曰大連氏五曰窟賀伏氏¶
六曰逹薄于氏七曰阿崘氏八曰莫允氏九曰俟分氏¶
十曰副伏羅氏十一曰乞袁氏十二曰右叔沛氏先是¶
<pb:KR2m0001_WYG_202-3b>¶
副伏羅部為蠕蠕所役屬魏孝文帝太和十一年蠕蠕¶
主豆崘犯塞其酋阿伏至羅率所部之衆西叛阿伏至¶
羅死弟子彌俄突立遣使朝貢宣武詔曰蠕蠕嚈噠與¶
吐谷渾所以交通者皆路由髙昌國(今交/河郡)犄角相接今¶
髙昌内附遣使迎引蠕蠕既與吐谷渾路絶姦勢亦沮¶
於&KR0056;彼蕃便有所益行途經由宜相供俟不得令羣小¶
擁塞王人彌俄突㝷與蠕蠕主伏圖戰於蒲類海北大¶
敗明帝初彌俄突又被蠕蠕主醜奴大敗殺之弟越居¶
<pb:KR2m0001_WYG_202-4a>¶
靜帝時為兄子比適所殺越居子去賓自蠕蠕奔後魏¶
封為髙車王肆州刺史死於鄴至隋有突越失國即後¶
魏之髙車國矣¶
　　稽胡¶
稽胡一曰步落稽蓋晉時匈奴别種劉元海五部之苗¶
裔也或云山戎赤狄之後自離石以西(離石今/昌化郡)安定以¶
東(今安定/郡是)方七八百里居山谷間種落䌓熾其俗土著¶
亦知種田地少桑蠶多衣麻布其丈夫服及死亡殯𦵏¶
<pb:KR2m0001_WYG_202-4b>¶
與中夏畧同婦人多貫蜃貝以為耳頸飾又與華人錯¶
居其渠帥頗識文字其言語類夷狄因譯乃通蹲踞無¶
禮貪而忍害俗好淫穢雖分統郡縣列於編戶然輕其¶
徭賦有異齊人山谷阻深者未盡役屬而凶悍恃險數¶
為寇亂至後魏明帝孝昌中有劉蠡升者居雲陽谷(今/縣)¶
(界/)自稱天子立年號署百官後為齊神武所滅後周明¶
帝武成初延州稽胡郝阿保郝狼皮(延州今/延安郡)率其種人¶
附於齊氏并與其部劉素徳共為影響周柱國豆盧寧¶
<pb:KR2m0001_WYG_202-5a>¶
督諸軍與延州刺史髙琳擊破之建徳五年武帝敗齊¶
師於晉州(今平/陽郡)乗勝逐北齊人所棄甲仗未暇收斂稽¶
胡乗間竊出盜而有之乃立蠡升孫沒鐸為主號聖武¶
皇帝後齊王憲為行軍元帥討破之自是寇盜頗息¶
　　突厥上¶
突厥之先平凉(今平/凉郡)雜胡也蓋匈奴之别種姓阿史那¶
氏後魏太武滅且渠氏(且渠牧犍都姑臧謂/之北凉為魏所滅)阿史那以¶
五百家奔蠕蠕代居金山城状如兠鍪俗呼兠鍪為突¶
<pb:KR2m0001_WYG_202-5b>¶
厥因以為號焉或云其國先於西海之上為隣國所滅¶
男女無少長盡殺之有一兒年且十嵗以其小不忍殺¶
之乃刖足斷臂棄於大澤中有牝狼每䘖肉至於兒處¶
所此兒因食之得以不死其後遂與狼交狼有孕焉負¶
於西海之東止於山上其山在髙昌西北有洞穴狼入¶
其中遇得平壤茂草地方二百餘里後狼生十男長大¶
外托妻孕其後各為一姓阿史那即其一也子孫蕃育¶
漸至數百家經數代相與穴處而臣於蠕蠕又云先出¶
<pb:KR2m0001_WYG_202-6a>¶
於索國在匈奴之北其部落大人曰阿謗步兄弟十七¶
人其一曰伊質泥師都狼所生也謗步等性並愚痴國¶
遂被滅泥師都既别感異氣能徵召風雨娶二妻云是¶
夏神冬神之女一孕而生四男其大兒名訥都六設衆¶
奉為主號為突厥都六所生子皆以母族為姓阿史那¶
是其一也號阿賢設此說雖殊然俱狼種也後魏末其¶
酋帥土門部落稍盛始至塞上通中國至西魏大統十¶
二年乃求㛰於蠕蠕蠕蠕主阿那瓌大怒使人罵辱之¶
<pb:KR2m0001_WYG_202-6b>¶
曰爾是我鍜奴何敢發是言也土門發兵擊蠕蠕大破¶
之於懷荒北阿那瓌自殺土門遂自號伊利可汗(後魏/太武)¶
(帝時蠕蠕主社崙已自/號可汗突厥又因之)猶古之單于也號其妻為可賀¶
敦亦猶古之閼氏也其子弟謂之特勒别部領兵者謂¶
之設其大官屈律啜次阿波次頡利發吐屯次俟斤其¶
初國貴賤官號凡有十等或以形體或以老少或以顔¶
色鬚髮或以酒肉或以獸名其勇健者謂之始波羅亦¶
呼為英賀弗肥麤者謂三大羅大羅便酒器也似角而¶
<pb:KR2m0001_WYG_202-7a>¶
麤短體貌似之故以為號此官特貴惟其子弟為之又¶
謂老為哥利故有哥利逹官謂馬為賀蘭故賀蘭蘇尼¶
闕蘇尼掌兵之官也謂黑色者為珂羅便故有珂羅啜¶
官甚髙耆年者為之謂髮為索葛故有索葛吐屯此如¶
州郡官也謂酒為匐你熱汗熱汗掌監察非違釐整班¶
次謂肉為安禪故有安禪具泥掌家事如國官也有時¶
置附隣可汗鄰狼名也取其貪殺為稱亦有可汗位在¶
葉䕶下或有居家大姓相呼為遺可汗者突厥呼屋為¶
<pb:KR2m0001_WYG_202-7b>¶
遺言屋可汗也木杆可汗(土門之子名俟/斤一名燕尹)状貌竒異靣¶
廣尺餘其色甚赤眼若琉璃性剛暴而多智西破蠕蠕¶
嚈噠東走契丹北并契骨威服塞外諸國其地東自遼¶
海以西西至西海萬餘里南自沙漠北至北海五六千¶
里皆屬焉其俗如古之匈奴其異者其主初立近侍重¶
臣等舁之以氊隨日轉九廻每一廻臣下皆拜訖乃扶¶
令乗馬以帛絞其頸使纔不至絶然後釋而急問之曰¶
你能作幾年可汗其主既神情瞀亂不能詳定多少臣¶
<pb:KR2m0001_WYG_202-8a>¶
下等隨其所言以驗修短之數其後大官有葉䕶次設¶
特勒次俟利發次吐屯發餘小官凡二十八等皆代襲¶
焉兵器有角弓鳴鏑甲矟刀劍其佩飾則兼有伏突旗¶
纛之上施金狼頭侍衞之士謂之附離夏言亦狼也蓋¶
本狼生志不忘舊其徵發兵馬及科稅雜畜輙刻木為¶
數并一金鏃箭蠟封印之以為信契候月将滿輙為寇¶
抄其刑法反叛殺人者皆死淫者割勢而腰斬之鬭傷¶
人目者償之以女無女則輸婦損折支體者輸馬盜者¶
<pb:KR2m0001_WYG_202-8b>¶
則償贓十倍有死者停屍於帳子孫及諸親屬男女各¶
殺羊馬陳於帳前以刀𠢐靣且哭(𠢐理/之反)血淚俱流如此¶
者七度乃止春夏死者候草木落秋冬死者候華葉茂¶
然後始坎而𦵏之於墓所立石建標其石多少依平生¶
所殺人數是日男女咸盛服飾㑹於𦵏所男有悅愛於¶
女者歸即遣人聘問父母多不違也雖遷徙無常而各¶
有地分可汗處於都斤山每歲率諸貴人祭其先窟又¶
以五月中旬集他人水拜祭天神又於都斤西五百里¶
<pb:KR2m0001_WYG_202-9a>¶
有髙山逈出上無草樹謂為㪍登疑棃夏言地神也其¶
書字類胡而不知年歴唯以草青為記男子好摴蒲女¶
踏鞠飲馬酪取醉歌呼相對敬鬼神俟斤既盛使於西¶
魏請誅蠕蠕主(事見蠕/蠕篇)後周武帝納其女為后至他鉢¶
可汗(木杆/之弟)以攝圖為爾伏可汗(乙息記可汗之子也乙/息記将攝國而立俟斤)¶
(俟斤即木/杆可汗也)統其東靣又以其弟但耨可汗子為歩離可¶
汗居西方(爾伏與步離皆小/可汗耨内沃反)控弦十萬數中國憚之周¶
齊争結婚姻傾府藏事之仍歲給繒綵十萬段突厥在¶
<pb:KR2m0001_WYG_202-9b>¶
京師者待以優禮衣錦食肉者常以千數他鉢益驕曰¶
使我在南兩兒孝順何患貧也後攝圖立為大可汗號¶
伊利俱盧設莫何始波羅可汗一號沙鉢略理都斤山¶
以他鉢之子菴羅降居獨洛水稱第二可汗木杆之子¶
大邏便乃謂沙鉢略曰我與你俱可汗子各承父後你¶
今極尊我獨無位何也沙鉢略以為阿波可汗還鎮所¶
部沙鉢略勇而得衆北狄皆歸附之周武帝之婚於木¶
杆也突厥錦衣肉食在長安者且以萬數至隋初並遣¶
<pb:KR2m0001_WYG_202-10a>¶
之突厥大怨俟斤賀敦周越王之女千金公主聞周滅¶
故悉衆為寇控弦三十萬入武威天水安定金城上郡¶
(並今/郡)六畜咸盡隋文帝以河間王𢎞髙熲虞慶則出塞¶
擊之沙鉢略敗走時虜饑甚不得食於是粉骨為糧又¶
多災死者極衆而沙鉢略襲擊阿波大破之阿波西奔¶
達頭可汗逹頭者名玷厥沙鉢畧之從父也舊為西靣¶
可汗(逹頭即西突/厥歩迦可汗)既而大怒遣阿波率兵而東與沙鉢¶
略相攻於是分為東西部(自此分為/二國焉)迭相侵掠沙鉢略¶
<pb:KR2m0001_WYG_202-10b>¶
因擊阿波為阿拔國部落乗虚掠妻子隋遣軍為擊阿¶
拔敗之所獲悉與沙鉢略沙鉢略大喜乃立約以磧為¶
界因上表曰大突厥伊利俱盧設始波羅莫可汗臣攝¶
圖言突厥自天置以來五十餘載地過萬里士馬億數¶
常力兼戎夷抗禮華夏在於北狄莫之與大今被霑徳¶
義仁化所及禮讓之風自朝滿野竊以天無二日土無¶
二主豈敢阻兵偷竊名號今便歸心有道永為藩附謹¶
遣男臣窟舍真奉表以聞後卒帝為廢朝三日後葉䕶¶
<pb:KR2m0001_WYG_202-11a>¶
可汗(沙鉢畧/之弟)西征阿波生擒之既而上書請阿波死生¶
之命髙熲進曰骨肉相殘敎之蠧也宜存養以示寛大¶
帝曰善頡伽施多那都藍可汗(沙鉢畧之子/名雍虞閭)後與西靣¶
泥利可汗連結(阿波可汗既為處羅侯可汗所/擒其國乃立鞅素特勒之子)時突利¶
可汗居北方(沙鉢畧之弟處羅/侯之子名染干)遣使求婚開皇中帝妻¶
以宗女安義公主帝欲離間北狄故特厚禮遣牛𢎞蘇¶
威斛律孝&KR0056;相繼為使突厥前後使入朝三百七十輩¶
突利本居北方以尚主之故南徙度斤舊鎮錫賚優厚¶
<pb:KR2m0001_WYG_202-11b>¶
雍虞閭怒曰我大可汗也反不如染干朝貢遂絶數為¶
邊患雍虞閭與玷厥舉兵攻染干盡殺其兄弟子姪遂¶
入蔚州(今安/邊郡)染干以五騎與隋使長孫晟歸朝拜為意¶
利珍豆啟人可汗華言智意健也於朔州(今馬/邑郡)築大利¶
城以居之安義公主死又以宗女義成公主妻之部落¶
歸之甚衆雍虞閭又擊之帝復令入塞遂於河南在夏¶
勝二州之間(今朔方/榆林郡)發役掘塹數百里東西距河盡為¶
啟人畜牧之地詔楊素史萬嵗等擊雍虞閭頻破之雍¶
<pb:KR2m0001_WYG_202-12a>¶
虞閭旋為部下所殺是嵗泥利可汗及葉䕶俱被鐡勒¶
所敗並奚霫五部内徙(霫先/立反)啓人遂有其衆煬帝大業¶
三年幸榆林啟人來朝帝大悅詔贊拜不名位在諸侯¶
王上厚其部落酋長二千五百人賜物二十萬叚帝親¶
廵雲中泝金河(在今榆/林郡界)而東北幸啟人所居(在今馬/邑郡)啟¶
人奉觴上夀跪伏甚恭明年朝於東都禮賜益厚及始¶
畢可汗(染干之子/名咄吉也)立因事怨恨不朝十一年煬帝避暑¶
於汾陽宫八月始畢率其種落入寇圍帝於鴈門(今鴈/門郡)¶
<pb:KR2m0001_WYG_202-12b>¶
詔諸郡發兵赴援始畢引去及隋末亂離中國人歸之¶
者甚衆又更强盛勢陵中夏迎蕭皇后置於定襄(今定/襄郡)¶
薛舉竇建徳王世充劉武周梁師都李軌髙開道之徒¶
雖僭尊號俱北靣稱臣受其可汗之號東自契丹西盡¶
吐谷渾髙昌諸國皆臣之控弦百萬戎狄之盛近代未¶
有也○大唐起義太原劉文静聘其國引以為援始畢¶
遣特勒康利獻馬千匹會於絳郡又遣二千騎助軍從¶
平京城及髙祖受隋禪以後賞賜不可勝紀始畢使骨¶
<pb:KR2m0001_WYG_202-13a>¶
咄禄特勒來朝賜宴於太極殿奏九部樂錫賚甚厚二¶
年春始畢帥兵渡河至夏州賊帥梁師都出兵㑹之謀¶
入抄掠四月授馬邑賊帥劉武周兵百餘騎遣入句注¶
又遣兵大集欲侵太原是月始畢卒其子什鉢苾(毗質/反)¶
以年幼不堪嗣位立為泥步設使居東偏直幽州之北¶
立其弟俟利弗設是為處羅可汗(始畢/之弟)又以隋義成公¶
主為妻使人入朝告喪髙祖為之舉哀廢朝三日詔百¶
官就館弔其使者遣内史舍人鄭徳挺往弔處羅賻物¶
<pb:KR2m0001_WYG_202-13b>¶
三萬段先是隋煬帝蕭后及齊王暕之子政道陷於竇¶
建徳三年春處羅迎之至於牙所立政道為隋主其中¶
國人在虜庭者悉隸之行隋正朔置百官居於定襄城¶
有徒萬餘時太宗奉詔討劉武周師至太原處羅遣其¶
弟步利設率二千騎與官軍㑹六月處羅至并州總管¶
李仲文出迎勞之留三日城中美婦人多為所掠仲文¶
不能制俄而處羅死義成公主以其子奥射設醜弱廢¶
不立之遂立處羅之弟咄苾是為頡利可汗(啟人第/三子)又¶
<pb:KR2m0001_WYG_202-14a>¶
納隋義成公主為妻以始畢之子什鉢苾為突利可汗¶
(按始畢父啟人可汗染干本突利/可汗今更稱突利蓋襲其先號)遣使入朝告處羅死¶
髙祖為之罷朝一日遣百官就館弔其使咄苾初為莫¶
賀設牙直五原之北時薛舉猶據隴右遣其将宗羅㬋¶
攻䧟平涼郡北與頡利結連髙祖遣光禄&KR0056;宇文歆齎¶
金帛以賂頡利歆説之令與薛舉絶初隋五原太守張¶
長遜因亂以其所部五城隸於突厥歆又説頡利遣長¶
遜入朝以五原地歸於我頡利竝從之因發突厥兵及¶
<pb:KR2m0001_WYG_202-14b>¶
長遜之衆竝㑹於太宗軍所頡利承父兄之資兵馬强¶
盛有憑陵中夏之志髙祖以中原初定未遑外畧每優¶
容之賜與不可勝計頡利言辭悖傲求請無厭四月頡¶
利自率萬餘騎與馬邑賊苑君璋将兵六千人共攻鴈¶
門定襄王李大恩擊走之於是大懼更請和好獻魚膠¶
數十斤令二國同於此膠髙祖五年春李大恩奏言突¶
厥饑荒馬邑可圖詔大恩與殿内少監獨孤晟帥兵討¶
苑君璋期以二月㑹於馬邑晟後期不至大恩不能獨¶
<pb:KR2m0001_WYG_202-15a>¶
進頓兵新城以待之頡利遣數萬騎與劉黒闥合軍進¶
圍之大恩敗績沒於陣六月劉黑闥又引突厥萬餘騎¶
入抄河北頡利復自率五萬騎南侵至於并州太宗帥¶
師出蒲州道以討之時頡利攻圍并州又分其兵入汾¶
潞等州掠男女五千餘口聞太宗兵至蒲州乃引兵出¶
塞七年八月頡利突利二可汗又入寇原州連營南上¶
太宗北討頓兵於豳州頡利率萬餘騎奄至城西乗髙¶
而陣将士大駭太宗乃親率百騎馳詣虜陣告之曰國¶
<pb:KR2m0001_WYG_202-15b>¶
家與可汗誓不相負何為背約深入吾地我秦王也故¶
來一决可汗若自來我當與可汗兩人獨戰若欲兵馬¶
總來我惟百騎相禦耳頡利弗之測笑而不對太宗又¶
命騎告突利曰爾往與我盟急難相救爾今将兵來何¶
無香火之情也亦宜早出一决勝負突利亦不對太宗¶
因縱反間於突利突利悅而歸心焉其叔姪内離頡利¶
因遣使請和許之八年七月頡利領十餘萬騎大掠朔¶
州又襲將張瑾於太原瑾全軍没脫身奔於李靖靖出¶
<pb:KR2m0001_WYG_202-16a>¶
師拒戰頡利不得進屯於并州太宗率師討之次蒲州¶
頡利引去九年七月頡利又率十餘萬騎進寇武功京¶
師戒嚴己卯進寇髙陵行軍總管左武候大将軍尉遲¶
敬徳與之戰於涇陽大破之獲俟斤阿史徳烏沒啜斬¶
首千餘級癸亥頡利遣其腹心執失思力來朝自張形¶
勢云兵百萬今至矣太宗誚之曰我與突厥靣自和親¶
汝則背之我實無愧又義軍入京之初爾父子竝親從¶
我賜爾金帛前後極多何故全忘大恩自誇强盛我當¶
<pb:KR2m0001_WYG_202-16b>¶
先戮汝矣思力懼而請命太宗縶之於門下省太宗與¶
侍中髙士廉中書令房𤣥齡将軍周範馳六騎幸渭水¶
之上與頡利隔津而語責以負約其酋帥大驚皆下馬¶
羅拜而衆軍徑至頡利見軍容大盛又知思力就拘由¶
是大懼太宗獨留與頡利臨水交言麾諸軍却而陣焉¶
蕭瑀以輕敵固諫於馬前上曰吾已籌之矣突厥所以¶
掃其境内直入渭濵應是聞我國家初有内難我新登¶
九五将謂不敢拒之今若閉門虜必大掠强弱之勢在¶
<pb:KR2m0001_WYG_202-17a>¶
今一舉我故獨出一以示輕之又曜軍容使知必戰事¶
出不意乗其不圖虜入既深理當自懼與戰則必尅與¶
和則必固制服北狄自兹始矣是日頡利請和詔許之¶
乙酉又幸城西刑白馬頡利同盟於便橋之上頡利引¶
兵而退蕭瑀進曰初頡利之未和也謀臣猛将各欲戰¶
而陛下不以為疑既而虜自退其策安在上曰我觀突¶
厥之兵雖衆而不整可汗獨在水西酋帥皆來謁我因¶
而襲擊其衆勢同拉朽然我所以不戰者即位日淺為¶
<pb:KR2m0001_WYG_202-17b>¶
國之道安静為務一與虜戰必有死傷又凶虜一敗或¶
當懼而修徳結怨於我為患不細我今卷甲韜戈㗖以¶
金帛頑虜驕恣必自此始破亡之漸其在兹乎九月頡¶
利獻馬三千匹羊萬口上不受詔頡利所掠中國戶口¶
者令歸之貞觀元年隂山以北薛延陁廽紇㧞也古等¶
十餘部皆相率叛之擊走其欲谷設頡利遣突利討之¶
師又敗績輕騎奔還頡利怒拘之十餘日突利由是怨¶
憾内欲背之二年突利遣使奏言與頡利有隙奏請擊¶
<pb:KR2m0001_WYG_202-18a>¶
之詔秦武通以并州兵馬隨便應接三年薛延陁自稱¶
可汗於漠北遣使來貢方物頡利稱臣求尚公主頡利¶
每委任諸胡疎逺族類兼以貪冒性多翻覆以故法令¶
滋章兵革歲動國人患之諸部擕貳頻年大雪六畜多¶
死國中大餒頡利用度不給復重歛諸部由是下不堪¶
命内外多叛之上以其請和後復援梁師都令兵部尚¶
書李靖代州都督張公瑾出定襄道并州都督李勣右¶
武衛将軍丘行恭出通漠道左衞大将軍柴紹出金河¶
<pb:KR2m0001_WYG_202-18b>¶
道衛孝節出恒安道薛萬徹出暢武道竝受靖節度以¶
討之十二月突利可汗及郁射設䕃柰特勒等竝率所¶
部來奔四年正月李靖進屯惡陽嶺夜襲定襄頡利驚¶
擾因徙牙於磧口其將康蘇密等遂以隋蕭后及楊政¶
道來降二月頡利計窘竄於鐡山兵尚數萬使執失思¶
力入朝謝罪請舉國内附太宗遣鴻臚卿唐儉将軍安¶
修仁等持節安撫之頡利稍自安靖乗間襲擊大破之¶
遂滅其國復定襄恒安地斥土界至於大漠頡利乗千¶
<pb:KR2m0001_WYG_202-19a>¶
里馬獨騎奔於從姪沙鉢羅部落三月行軍副總管張¶
寳相率衆掩至沙鉢羅營生擒頡利送於京師太宗赦¶
之令還其家口館於太僕廩食之頡利鬱鬱不得志與¶
其家人或相對悲歌而泣上見其羸憊授虢州刺史以¶
彼土多麞鹿縦其畋獵庶不失物性頡利辭不願往遂¶
授右衞大将軍賜以田宅八年卒令其國人𦵏之從其¶
俗禮焚屍灞水之東贈歸義王諡曰荒其舊臣胡禄逹¶
官吐谷渾邪自刎以殉渾邪者頡利之母婆施氏之媵¶
<pb:KR2m0001_WYG_202-19b>¶
臣也頡利初誕以付渾邪至是感義而死太宗聞而異¶
之贈中郎将乃𦵏於頡利墓側令中書岑文本制頡利¶
及渾邪之碑以紀之突利可汗什鉢苾者(始畢之/嫡子)頡利¶
之姪也隋大業中突利年數歲始畢遣領其東牙之兵¶
號為泥步設隋淮南公主之入北也遂妻之頡利嗣立¶
以為突利可汗牙直幽州之北管奚霫等數十部徴税¶
無度諸部多怨之貞觀初奚等竝來歸附頡利怒其失¶
衆遣北征薛延陁又喪師旅遂囚而撻焉突利初自武¶
<pb:KR2m0001_WYG_202-20a>¶
徳時深自結託太宗亦以恩義撫之結為兄弟與盟而¶
去後頡利政亂驟徵兵於突利突利拒之不與尋為頡¶
利所攻遣使來乞師太宗因令将軍周範屯太原以圖¶
進取突利乃率其衆來奔太宗禮之甚厚頻賜以御膳¶
四年授右衞大將軍封北平郡王實封七百戶以其下¶
兵衆置順州都督府仍拜為順州都督遣率部落還蕃¶
太宗謂曰昔爾祖啟人亡失兵馬一身投隋隋家豎立¶
遂至强盛荷隋之恩未嘗報徳至爾父始畢反為隋家¶
<pb:KR2m0001_WYG_202-20b>¶
之患自爾之後無歲不侵擾中國天實禍淫大降災變¶
爾衆散亂死亡畧盡既事窮後乃投我我今所以不立¶
爾為可汗者正為啟人前事故也改變前法欲中國久¶
安爾宗族永固是以授爾都督當須依國法齊整所部¶
如違當獲重罪五年徵入朝至并州道病卒年二十九¶
太宗為之舉哀令中書侍郎岑文本為碑文其子賀邏¶
鶻嗣突利弟結社率貞觀初入朝歴位中即将十三年¶
從幸九成宫隂結部落得四十餘人并擁賀邏鶻相與¶
<pb:KR2m0001_WYG_202-21a>¶
夜犯御營踰第四重幕引弓亂發殺衛士數十人折衝¶
孫武開率兵奮擊乃退北走渡渭水欲奔其部落尋皆¶
捕斬之詔原賀邏鶻流於嶺表頡利之敗也其部落或¶
走薛延陁或走西域而來降者甚衆酋豪首領至者皆¶
拜将軍布列朝廷五品以上百餘人殆與朝士相半惟¶
柘羯不至詔使招慰之涼州都督李大亮以為於事無¶
用徒費中國因上疏曰臣聞欲綏逺者必先安近中國¶
百姓天下根本四夷之人猶之枝葉擾於根本以厚枝¶
<pb:KR2m0001_WYG_202-21b>¶
葉而求久安未之有也今者招致突厥雖入提封臣愚¶
稍覺其費未悟其益也然河西人庶積禦蕃夷州縣蕭¶
條戶口失少加因隋亂減耗尤多若更勞役恐致妨損¶
以臣愚誠請停招慰且謂之荒服者固臣而不内隋室¶
早得伊吾(今伊/吾郡)兼統鄯善且末既得之後勞費日甚虚¶
内致外竟無所益逺尋秦漢近觀隋室動靜安危昭然¶
備矣伊吾雖曰臣附逺在蕃磧人非夏人地多沙鹵其¶
自竪立稱藩附庸者請覊縻受之使居塞外必畏威懷¶
<pb:KR2m0001_WYG_202-22a>¶
徳永為藩臣蓋行虚惠而收實福矣近日突厥傾國入¶
朝既不能俘之江淮以變其俗乃置於内地去京不逺¶
雖則寛仁之義亦非久安之計也每見一人初降賜馬¶
五匹袍一領酋帥悉受大官禄厚位尊理多糜費以中¶
國之租賦供積惡之兇虜其衆益多非國之利也時降¶
突厥多在朔方之地其入居京師者近萬家詔議安邊¶
之術朝士多言突厥恃强擾亂中國為弊日久今天實¶
䘮之窮來歸我本非慕義之心因其歸命分其種落俘¶
<pb:KR2m0001_WYG_202-22b>¶
之兗徐之地散屬州縣各使耕織百萬胡虜可得化為¶
百姓則中國有加戶之利塞北可常空虚矣惟中書令¶
溫彦博議請准漢建武時置降匈奴於河南五原塞下¶
全其部落得為捍禦又不離其土俗因而撫之一則實¶
空虚之地二則示無負之心若遣向徐兗則乖物性非¶
含蓄之道祕書監魏徵奏言北狄自古至今未得如斯¶
之破敗也且其代寇中國百姓怨讎若以其降伏不能¶
誅滅即宜遣還河北居其本土此突厥降人非我族類¶
<pb:KR2m0001_WYG_202-23a>¶
强必寇盜弱則卑服不顧恩義其本情也秦漢患其若¶
是故發猛将以擊之收取河南以為郡縣奈何以内地¶
居之且今降者幾至十萬數年間孳息日倍居我肘腋¶
甫邇王畿心腹之疾将為後患彦博又曰天子於物也¶
如天地覆載有歸者則必養之今突厥破滅之餘歸心¶
降附若不加憐念棄而不納非天地之道阻四夷之意¶
臣愚甚謂不可遣居河南初無所患所謂死而生之亡¶
而存之懷我徳惠終無背叛徵又曰晉代有魏時胡落¶
<pb:KR2m0001_WYG_202-23b>¶
分居近郡平吳以後郭欽江統勸武帝逐出塞外不用¶
欽等言數年之後遂傾𤄊洛前代覆車殷鑒不遠必遣¶
居河南所謂養獸自遺患也彦博又曰臣聞聖人之道¶
無所不通古先&KR0530;王有敎無類突厥餘魂以命歸我援¶
之䕶之收居内地我指麾之敎之以禮法數載之後盡¶
為農人選其酋首使入宿衛畏威懷徳何患之有光武¶
居南單于於内郡為漢藩翰終乎一代不有叛逆太宗¶
竟用其計於朔方之地幽州至靈州置順化四州都督¶
<pb:KR2m0001_WYG_202-24a>¶
府又分頡利之地六州左置定襄都督府右置雲中都¶
督府以統其衆自結社率之反太宗始患之上書者多¶
云處突厥於中國殊謂非便乃徙於河北立右武候大¶
将軍化州都督懷化郡王思摩為乙彌泥孰俟利苾可¶
汗賜姓李氏率所部建牙於河北思摩者頡利族人也¶
始畢處羅以其貌似胡人不類突厥疑非阿史那族類¶
故歴處羅頡利代常為夾畢特勒終不得典兵為設武¶
徳初數來朝貢封為和順郡王及其國亂諸部多歸中¶
<pb:KR2m0001_WYG_202-24b>¶
國惟思摩隨逐頡利竟與同擒太宗嘉其忠使統頡利¶
舊部落居於河南之地勝兵四萬馬萬匹錫其土南至¶
於大河北至白道川以北接薛延陁為種落初集憚薛¶
延陁不肯出太宗遣司農卿郭嗣本賜延陁璽書曰前¶
破突厥止為頡利一人除百姓之害所以廢而黜之實¶
不貪其土地利其人馬也自黜廢頡利以後恒欲更立¶
可汗是以所降部落等竝置河南任其放牧今戶口羊¶
馬日向孳多元許冊立不可失信至秋間即欲遣突厥¶
<pb:KR2m0001_WYG_202-25a>¶
渡河復其國土我冊爾延陁日月在前今突厥理是居¶
後後者為小前者為大爾在磧北突厥居磧南各守土¶
境若其踰越故相抄掠即将兵各問其罪此約既定非¶
但有便爾身貽厥子孫長守富貴也於是命禮部尚書¶
趙郡王孝恭齎冊書就思摩部落築壇於河上以拜之¶
并賜之鼓纛突厥及胡在諸州安置者竝令渡河北還¶
其舊部又以左屯衛将軍阿史那忠為左賢王左武衛¶
将軍阿史那泥熟為右賢王以貳之薛延陁聞思摩渡¶
<pb:KR2m0001_WYG_202-25b>¶
河北慮其部落翻附磧北先蓄輕騎伺至而擊之太宗¶
遣使勅止之時思摩下部衆渡河者凡十萬勝兵四萬¶
人思摩不能撫衆皆不惬服至十七年相率叛之南渡¶
河請分處於勝夏二州之間詔許之思摩遂輕騎入朝¶
尋授右衛将軍從征遼東為流矢所中太宗親為吮血¶
其見顧遇如此未幾卒於京師贈兵部尚書夏州都督¶
陪𦵏昭陵立墳以象白道山詔立碑於化州¶
　通典卷一百九十七¶
