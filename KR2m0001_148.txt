# -*- mode: mandoku-view; -*-
#+TITLE: 通典
#+DATE: 2015-08-24 22:48:53.885353
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百四十三
<pb:KR2m0001_WYG_148-1a>¶
欽定四庫全書¶
　通典卷一百四十三¶
　　唐　京　　兆　杜　佑　　君　卿　纂¶
　樂三¶
　　十二律¶
先王通於倫理以候氣之管為樂聲之均吹建子之律¶
以子為黄鍾(十一月之辰名子子者孳也陽氣至此更/孳益而生故謂之子也律法也𨽻首作數)¶
(博物志曰𨽻首黄帝臣一説𨽻首算法者大撓作甲子/呂氏春秋曰黄帝師大撓又博物志曰容成氏造歴黄)¶
<pb:KR2m0001_WYG_148-1b>¶
(帝臣也夫推歴生律制器規圓矩方權衡平准度長短/者不失毫釐量多少者不失圭撮權輕重者不失黍累)¶
(紀於一協於十長於百大於千廣/於萬故一十百千萬可得而綜也)丑為大呂(十二月之/辰名丑丑)¶
(者紐也言居終始/之際故以丑為名)寅為太蔟(正月之辰名寅寅者津也/津者塗之義正月之時生)¶
(萬物之津塗/故謂之寅)卯為夾鍾(二月之辰名為卯卯茂也言陽/氣至此物生孳茂也故謂之卯)¶
辰為姑洗(三月之辰名辰辰者震動之義/此月物皆震動而長故謂之辰)已為中呂(四/月)¶
(之辰名己巳者起也物至此/時皆長而起也故謂之已)午為蕤賔(五月之辰名午/午者長也明物)¶
(皆長故/謂之午)未為林鍾(六月之辰名未未者味也言時/物向成皆有氣味故謂之未)申為¶
夷則(七月之辰名申申者身也言萬/物皆身體而成就故謂之申)酉為南呂(八月之/辰名酉)¶
<pb:KR2m0001_WYG_148-2a>¶
(酉者緧縮之義此月時物/皆縮小而成也故謂之酉)戌為無射(九月之辰名戌戌/者滅也言時衰滅)¶
(也故謂/之戌)亥為應鍾(十月之辰名亥亥者劾也言/隂陽氣劾殺萬物故謂之亥)陽管有¶
六為律者謂黄鍾(十一月之管謂之黄鍾黄鍾者是隂/陽之中若天有六氣降為五味天有)¶
(六甲地有五子總十一而天地之數畢矣故以六為中/黄鍾者是六律之首故以黄鍾為名黄者土之色陽氣)¶
(在地中故以黄為稱鍾者動也聚也陽氣潛/動於黄泉聚養萬物萌芽將出故名黄鍾也)太蔟(太者/大也)¶
(蔟者臻也言正月之時萬物之生/隨於陽氣蔟地而出故謂之太蔟)姑洗(姑之言枯洗者/洗濯之義三月)¶
(之時物新絜洗除其枯改柯易葉謂之姑洗亦/云姑者古也洗者鮮也言萬物去古而就鮮)蕤賔(蕤/者)¶
(葳蕤垂下之義賔者敬也五月陽氣/下降隂氣始起共相賔敬謂之蕤賔)夷則(夷平則法也/七月之時萬)¶
<pb:KR2m0001_WYG_148-2b>¶
(物皆成平均結實皆有法則故謂之夷則亦云夷者傷/之義言秋之時萬物始被刑法而傷其性故以為名)¶
無射(射者出也言冬時陽氣上萬物收藏不復出射厭/也九月之中物皆成實而無可厭惡也又云射終)¶
(也言萬物隨陽而復又隨陽/而起無有終極故以為名也)此六者為陽月之管謂之¶
律律者法也言陽氣始生各有其法又律者帥也所以¶
帥導陽氣使之通逹隂管有六為呂者謂大呂(十二月/之時陽)¶
(方生育之功其道廣大故謂之大呂呂者侶也言與陽/為侶對生萬物又呂者距也言陽氣欲出隂氣不許恐)¶
(出傷已/故距之)應鍾(十月之時嵗功皆成應陽之功收而積聚/故謂之應鍾又應者應和之義言萬物聚)¶
(於土中應陽氣而動/於下故謂之應鍾)南呂(南者任也八月之中物皆含/秀懐任之象隂任陽功助陽)¶
<pb:KR2m0001_WYG_148-3a>¶
(成功之義也/故謂之南呂)林鍾(林者茂也盛也六月之中物皆茂盛/積於林野故謂之林鍾又林衆也言)¶
(萬物成就種類衆/盛謂之林鍾也)中呂(又云小呂四月之時陽氣盛/長隂助功微故謂之小呂)夾¶
鍾(夾者佐也二月之中物未盡出隂佐陽氣聚物而出/故謂之夾鍾又夾者言萬物為孚甲而夾至此分解)¶
(所夾鍾聚而出/之因以為名)此六者隂月之管謂之為呂(呂者助也/所以助陽)¶
(成功/也)變隂陽之聲故為十二調調各文之以五聲播之¶
以八音乃成為樂故有十二懸之樂焉周禮春官太師¶
掌六律六同以合隂陽之聲陽聲黄鍾太蔟姑洗蕤賔¶
夷則無射隂聲大呂應鍾南呂函鍾小呂夾鍾皆文以¶
<pb:KR2m0001_WYG_148-3b>¶
五聲宮商角徴羽(播之以八音金石絲竹匏土革木謂/之八音以合隂陽之聲者隂陽各有)¶
(合也黄鍾子之氣十一月建焉而辰在星紀大呂丑之/氣十二月建焉而辰在元枵太蔟寅之氣正月建焉而)¶
(辰在娵訾應鍾亥之氣十月建焉而辰在析木姑洗辰/之氣三月建焉而辰在大梁南呂酉之氣八月建焉而)¶
(辰在夀星蕤賔午之氣五月建焉而辰在鶉首林鍾未/之氣六月建焉而辰在鶉火夷則申之氣七月建焉而)¶
(辰在鶉尾中呂巳之氣四月建焉而辰在實沈無射戌/之氣九月建焉而辰在大火夾鍾卯之氣二月建焉而)¶
(辰在降婁辰與建交錯貿處似表裏然是其合也其相/生則以隂陽六體為之黄鍾初九下生林鍾之初六林)¶
(鍾又上生太蔟之九二太蔟又下生南呂之六二南呂/又上生姑洗之九三姑洗又下生應鍾之六三應鍾又)¶
(上生蕤賔之九四蕤賔又上生大呂之六四大呂又下/生夷則之九五夷則又上生夾鍾之六五夾鍾又上生)¶
<pb:KR2m0001_WYG_148-4a>¶
(無射之上九無射又下生中呂之上六同位者象夫妻/異位者象子母所謂律娶妻而呂生子者也黄鍾長九)¶
(寸其實一籥下生者三分去一上生者三分益一五上/六下乃一終矣文之者以調五聲使之相次如錦繡之)¶
(有文章也播猶揚也揚之/以八音乃可得而觀矣)凡為樂器以十有二律為之¶
數度以十有二聲為之齊量(數度度廣長也齊/量侈弇之所容也)凡和樂¶
亦如之(和樂謂/調故器)¶
　　五聲八音名義¶
五聲者一曰宮(宮者義取宮室之象所以安容於物宮/者土也土亦無所不容故謂之宮又宮)¶
(者中也義取中和之理/其餘四聲而和調之)二曰商(商者金也金堅强故名/之亦當時物皆强堅成)¶
<pb:KR2m0001_WYG_148-4b>¶
(就之/義也)三曰角(角者觸也言時萬物象陽氣觸動而/出角者木生從地而出觸動之義也)四曰¶
徴(徴者止也言物盛則止象陽氣盛而/止又徴者火也火生炎盛之義也)五曰羽(羽者舒/也時陽)¶
(氣將復萬物孳/育而舒生也)八音者八卦之音卦各有風謂之八風¶
也一曰乾之音石其風不周(乾主於石故磬音屬之其/風謂之不周不周者象天)¶
(道廣被無/不周徧)二曰坎之音革其風廣莫(坎主皮革鼓音屬/之其風謂之廣莫)¶
(廣者大也莫者虛無也言時風體大養物於/地下陽氣虛無難見之道故以廣莫為名)三曰艮之¶
音匏其風融(艮主於匏故以笙竽之聲屬之其風謂之/融融者明也建寅之時風養物出於地物)¶
(有可明見/故謂之融)四曰震之音竹其風明庶(震主於竹故以簫/箎之音屬之其風)¶
<pb:KR2m0001_WYG_148-5a>¶
(為明庶庶者衆也言風之/生物明見者衆故為明庶)五曰巽之音木其風清明(巽/主)¶
(木故柷敔之音屬之其風謂之清明清者潔也明/者淨也言風生萬物皆清潔明淨故謂之清明)六曰¶
離之音絲其風景(離主於絲故琴瑟之音屬之其風謂/之景景者大也其風養萬物皆長大)¶
(明盛也故/謂之景)七曰坤之音土其風凉(坤主於土故塤音屬/之其風謂之涼凉者)¶
(隂也故/謂之凉)八曰兑之音金其風閶闔(兑主於金故鐘音屬/之其風謂之閶闔閶)¶
(者倡帥之義闔者復闔之理謂時萬物將歸/復於土陽倡而入隂隨而闔也故謂之閶闔)月令云正¶
月其音角(謂樂器之聲三分羽益一以生角角數六十/四屬木以其清濁中人象也春氣和則角聲)¶
(調其二月三月不見者/並同正月他物倣此)四月其音徴(三分宮去一以生/徴徴數五十四屬)¶
<pb:KR2m0001_WYG_148-5b>¶
(火以其徴清事之象/也夏氣和則徴聲調)中央土其音宮(聲始於宮宮數八/十一屬土以其最)¶
(大/也)七月其音商(三分徴益一以生商商數七十二屬金/以其濁次宮臣之象也秋氣和則商聲)¶
(調/)十月其音羽(三分商去一以生羽羽數四十八屬水/以其最清物之象也冬氣和則羽聲調)¶
樂記曰宮為君(居中總/四方)商為臣(秋義/斷决)角為民(春物並生/各以區别)¶
(人之/象也)徴為事(夏物盛/故多事)羽為物(冬物/聚也)五者不亂則無□懘¶
之音矣(五者君臣人事物也凡聲濁者尊清者卑□/懘敝敗不和貌□音昌占反懘音昌制反)宮¶
亂則荒其君驕商亂則陂(彼義反/注同)其臣壊角亂則憂其¶
人怨徴亂則哀其事勤羽亂則危其財匱五者皆亂迭¶
<pb:KR2m0001_WYG_148-6a>¶
相陵謂之慢如此則國之滅亡無日矣(君臣人事物其/道亂則其音應)¶
(而亂荒猶散也陂傾也書/曰王耄荒易曰無平不陂)夫民有血氣心知之性而無¶
哀樂喜怒之常應感物而動然後心術形焉(言在所以/感之也術)¶
(所由也形/猶見也)是故志微噍殺之音作而民思憂嘽諧慢易¶
繁文簡節之音作而民康樂粗厲猛起奮末廣賁之音¶
作而民剛毅㢘直勁正莊誠之音作而民肅敬寛裕肉¶
好順成和動之音作而民慈愛流僻邪散狄成滌濫之¶
音作而民淫亂(志微意細也呉公子札聽鄭風而曰其/細已甚民弗堪也簡節少易也奮末動)¶
<pb:KR2m0001_WYG_148-6b>¶
(使四支也賁改為憤憤怒氣充實也春秋𫝊曰血氣狡/憤肉肥也狄滌徃來疾貌濫僣差也此皆民心無常之)¶
(傚也肉/或為潤)然後聖人作為鞉鼓椌楬壎箎此六者徳音之¶
音也(六者為本以其聲質也椌楬謂柷敔也壎箎或為/簨簴鞉徒刀反椌苦江反楬苦八反壎音諠箎音)¶
(池/)然後鐘磬竽瑟以和之干戚旄狄以舞之此所以祭¶
先王之廟也鐘聲鏗鏗以立號號以立横横以立武君¶
子聽鐘聲則思武臣(號令所以警衆也横充也謂/氣作充滿也横音光浪反)石聲¶
磬磬以立辨辨以致死君子聽磬聲則思死封疆之臣¶
(言磬聲清響能/明别於節義也)絲聲哀哀以立㢘㢘以立志君子聽琴¶
<pb:KR2m0001_WYG_148-7a>¶
瑟之聲則思志義之臣(㢘謂/㢘隅)竹聲濫濫以立會會以聚¶
衆君子聽竽笙簫管之聲則思畜聚之臣(濫猶擥也/會猶聚也)鼓¶
鼙之聲讙讙以立動動以進衆君子聼鼓鼙之聲則思¶
將帥之臣(聞讙囂則/人意動作)君子之聽音聲非徒聽其鏗鏘而¶
已彼亦有所合之也(合成已之/志意也)¶
　　五聲十二律旋相為宮¶
伏羲氏作易紀陽氣之初以為律法建冬日至之聲以¶
黄鐘為宮太蔟為商姑洗為角林鍾為徴南呂為羽應¶
<pb:KR2m0001_WYG_148-7b>¶
鍾為變宮蕤賔為變徴此聲之元五聲之正也(按應鍾/為變宮)¶
(蕤賔為變徴自殷已前但有五音此二者自周以來加/文武二聲謂之為七音五聲為正二聲為變變者和也)¶
故各統一日其餘以運行當日者各自為宮而商徴以¶
類從焉(揚子雲曰聲生於日律生於辰取法於五行十/二辰之義也聲生於日者謂日有五故聲亦有)¶
(五日謂甲巳為角乙庚為商丙辛為徵丁壬為羽戊癸/為宮是五行合為五日五聲之音生於日也律生於辰)¶
(者十二律出於十二辰子為/黄鍾之類是也餘已見上文)漢書云黄帝使伶倫自大¶
夏之西至崑崙之隂取竹生於嶰谷其竅厚薄均者斷¶
兩節之間而為黄鍾之管因制十二管吹以准鳯鳴而¶
<pb:KR2m0001_WYG_148-8a>¶
定律呂之音用生六律六呂之制以候氣之應而立宮¶
商之聲以應五聲之調鳳有雌雄鳴亦不等故吹陽律¶
以候於鳳吹隂律以擬於皇故能協和中聲候氣不爽¶
清濁相符倫理無失五聲六律旋相為宮其用之法先¶
以本管為均八音相生或上或下取五聲令足然後為¶
十二律旋相為宮若黄鍾之均(以黄鍾為宮黄鍾下生/林鍾為徴林鍾上生太)¶
(蔟為商太蔟下生南呂為羽南呂上生姑洗為角此/黄鍾之調也姑洗皆三分之次故用正律之聲也)若¶
大呂之均(以大呂為宮大呂下生夷則為徴夷則上生/夾鍾為商夾鍾下生無射為羽無射上生中)¶
<pb:KR2m0001_WYG_148-8b>¶
(呂為角此大呂之調也中呂皆/三分之次故用正律之聲也)太蔟之均(以太蔟為宮/太蔟下生南)¶
(呂為徴南呂上生姑洗為商姑洗下生應鍾為羽應鍾/上生蕤賔為角此太蔟之調也蕤賔皆三分之次故用)¶
(正律之/聲也)夾鍾之均(以夾鍾為宮夾鍾下生無射為徴無/射上生中呂為商中呂上生黄鍾為)¶
(羽黄鍾正律之聲長非商三分去一之次故用其子聲/為羽也黄鍾下生林鍾為角林鍾子聲短非中呂為商)¶
(之次故還用林鍾正管之聲為/角夾鐘之調有四正聲一子聲)姑洗之均(以姑洗為宮/姑洗下生應)¶
(鍾為徴應鍾上生蕤賔為商蕤賔上生大呂為羽大呂/正聲長非蕤賔三分去一之次故用其子聲為羽是三)¶
(分去一之次大呂下生夷則為角夷則子聲短非蕤賔/為商三分去一之次故還用其聲為角此為姑洗之調)¶
(亦正聲四/子聲一也)中呂之均(以中呂為宮中呂上生黄鍾為徴/正聲長非中呂三分去一之次故)¶
<pb:KR2m0001_WYG_148-9a>¶
(用其子聲為徴是其三分去一之次黄鍾下生林鍾為/商林鍾子聲短非中呂為宮之次故還用正聲為商林)¶
(鍾上生太蔟為羽太蔟正聲長非林鍾為商三分去一/之次故用其子聲為羽亦是三分去一之次也太蔟下)¶
(生南呂為角此中呂之/調正聲二子聲三也)蕤賔之均(以蕤賔為宮蕤賔上/生大呂為徴大呂下)¶
(生夷則為商夷則上生夾鍾為羽正聲長非夷則三分/去一為羽之次故用子聲為羽亦是三分去一之次夾)¶
(鍾上生無射為角子聲短非夷則為商之次還/用正聲為角此蕤賔之調亦二子聲三正聲也)林鍾之¶
均(以林鍾為宮林鍾上生太蔟為徴太蔟正聲長非林/鍾為宮三分去一為徴之次故用子聲亦是徴三分)¶
(去一之次太蔟下生南呂為商南呂上生姑洗為羽姑/洗正聲長非南呂三分去一為羽之次故用子聲亦是)¶
(去一之次姑洗下生應鍾為角應鍾子聲短非南呂為/商之次故還用正聲為角此林鍾之調亦子聲二正聲)¶
<pb:KR2m0001_WYG_148-9b>¶
(三/也)夷則之均(以夷則為宮夷則上生夾鍾為徴夾鍾正/聲長非夷則三分去一為徴之次故用子)¶
(聲為徴亦是三分去一之次夾鍾下生無射為商子聲/短非夷則為商之次故還用正聲為商無射上生中呂)¶
(為羽中呂正聲長非無射三分去一之次故用子聲為/羽亦是三分去一之次中呂上生黄鍾為角黄鍾正聲)¶
(長非無射三分去一為角之次故用子/聲為角此夷則之調正聲二子聲三也)南呂之均(以南/呂為)¶
(宮上生姑洗為徴姑洗正聲長非南呂三分去一為徴/之次故用子聲為徴亦是三分去一之次姑洗下生應)¶
(鍾為商應鍾子聲短非南呂三分去一之次故用正聲/為商應鍾上生蕤賔為羽蕤賔上生大呂為角大呂正)¶
(聲長非應鍾為商三分去一之次故用子聲為羽蕤賔/上生大呂為角正聲長非應鍾為商之次故用子聲為)¶
(角亦是三分去一之次此南/呂之調正聲二子聲三也)無射之均(以無射為宮無/射上生中呂為)¶
<pb:KR2m0001_WYG_148-10a>¶
(徴中呂正聲長非無射三分去一為徴之次故用子聲/為徴亦是三分去一之次中呂上生黄鍾為商黄鍾正)¶
(聲長非無射為宮之次故用子聲為商亦是其宮之次/黄鍾下生林鍾為羽林鍾正聲長非黄鍾為商三分去)¶
(一之次故用子聲為羽林鍾上生太蔟為角太蔟正聲/長非黄鍾為商三分去一之次故用子聲為角此無射)¶
(之調正聲/一子聲四)應鍾之均(以應鍾為宮應鍾上生蕤賔為徴/蕤賔正聲長非應鍾三分去一為)¶
(徴之次故用子聲為徴蕤賔上生大呂為商大呂正聲/長非應鍾為宮之次故用子聲為商大呂下生夷則為)¶
(羽夷則正聲長非蕤賔為徴之次故用子聲為羽夷則/上生夾鍾為角夾鍾正聲長非大呂為商之次故用子)¶
(聲為角此應鍾之調/亦正聲一子聲四也)此謂迭為宮商角徴羽也若黄鍾¶
之律自為其宮(為夾鍾之羽為中呂之徴為夷則之/角為無射之商此黄鍾之五聲也)大¶
<pb:KR2m0001_WYG_148-10b>¶
呂之律自為其宮(為姑洗之羽為蕤賔之徴為南呂之/角為應鍾之商此謂大呂之五聲也)¶
太蔟之律自為其宮(為中呂之羽為林鍾之徴為無射/之角為黄鍾之商此謂太蔟之五)¶
(聲/也)夾鍾之律自為其宮(為蕤賔之羽為夷則之徴為應/鍾之角為大呂之商此謂夾鍾)¶
(之五/聲也)中呂之律自為其宮(為夷則之羽為無射之徴為/大呂之角為夾鍾之商此謂)¶
(中呂之/五聲也)蕤賔之律自為其宮(為南呂之羽為應鍾之徴/為太蔟之角為姑洗之商)¶
(此謂蕤賔/之五聲也)林鍾之律自為其宮(為無射之羽為黄鍾之/徴為夾鍾之角為中呂)¶
(之商此謂林/鍾之五聲也)夷則之律自為其宮(為應鍾之羽為大呂/之徴為姑洗之角為)¶
(蕤賔之商此謂/夷則之五聲也)南呂之律自為其宮(為黄鍾之羽為太/蔟之徴為中呂之)¶
<pb:KR2m0001_WYG_148-11a>¶
(角為林鍾之商此/謂南呂之五聲也)無射之律自為其宮(為大呂之羽為/夾鍾之徵為蕤)¶
(賔之角為夷則之商/此謂無射之五聲也)應鍾之律自為其宮(為太蔟之羽/為南呂之商)¶
(為姑洗之徴為林鍾之/角此謂應鍾之五聲也)所謂五聲六律十二管旋相為¶
宮者也¶
　　五聲十二律相生法¶
古之神瞽考律均聲必先立黄鍾之均(五聲十二律起/於黄鍾之氣數)¶
黄鍾之管以九寸為法(度其中氣明/其陽數之極)故用九自乘為管¶
絃之數(九九八/十一數)管數多者則下生其數少者則上生相¶
<pb:KR2m0001_WYG_148-11b>¶
生增減之數皆不出於三(以本起三/才之數也)又生取之數不出¶
於八(以本法八/風之義也)宮從黄鍾而起下生得八為林鐘上生¶
太蔟亦復依八而取為商其增減之數以三為度以上¶
生者皆三分益一下生者皆三分去一宮生徴(三分宮/數八十)¶
(一分各二十七下生者去一去二十七/餘有五十四以為徴故徴數五十四也)徴生商(三分徴/數五十)¶
(四則分各十八上生者益一加十八於五/十四得七十二以為商故商數七十二也)商生羽(三分/商數)¶
(七十二則分各二十四下生者去一去二/十四得四十八以為羽故羽數四十八)羽生角(三分/羽數)¶
(四十八則分各十六上生者益一加十六於/四十八得六十四以為角故角數六十四)此五聲大¶
<pb:KR2m0001_WYG_148-12a>¶
小之次也是黄鍾為均用五聲之法以下十二辰辰各¶
有五聲其為宮商之法亦如之故辰各有五聲合六十¶
聲是十二律之正聲也(聲本制唯以宮商角徴羽/各得上下三分之次為聲)其十¶
二律相生之法皆以黄鍾為始(黄鍾之/管九寸)下生者三分去¶
一上生者三分益一五下六上仍得一終黄鍾下生林¶
鍾(林鍾之/管六寸)林鍾上生太蔟(太蔟之/管八寸)太蔟下生南呂(南呂/之管)¶
(五寸三分/寸之一)南呂上生姑洗(姑洗管長七寸/九分寸之一)姑洗下生應¶
鍾(應鍾之管長四寸二/十七分寸之二十)應鍾上生蕤賔(蕤賔之管長六/寸八十一分寸)¶
<pb:KR2m0001_WYG_148-12b>¶
(之二/十六)蕤賔上生大呂(大呂之管長四寸二百四十三分/寸之五十二倍之為八寸分寸之)¶
(二百/四)大呂下生夷則(夷則之管長五寸七百二/十九分寸之四百五十一)夷則上¶
生夾鍾(夾鍾之管長三寸二千一百八十七分寸之一/千六百三十一倍之為七寸分寸之一千七十)¶
(五/)夾鍾下生無射(無射之管長四寸六分千五百六/十一分寸之六千五百二十四)無¶
射上生中呂(無射之管長六寸萬七千六百八/十三分寸萬二千九百七十四)此謂十¶
二律長短相生一終中呂之法又制十二鍾准為十二¶
律之正聲也鳧氏為鐘(鄭𤣥云官有代功若族/有代業則以氏名官也)以律計¶
自倍半半者准半正聲之半以為十二子律制為十二¶
<pb:KR2m0001_WYG_148-13a>¶
子聲比正聲為倍則以正聲於子聲為倍以正聲比子¶
聲則子聲為半但先儒釋用倍聲自有二義一義云半¶
以十二正律為十子聲之鍾一義云從於中宮之管寸¶
數以三分益一上生黄鍾以所得管之寸數然半之以¶
為子聲之中其為半正聲之法者以黄鍾之管正聲九¶
寸為均子聲則四寸半黄鍾下生林鍾之子聲(三分去/一故林)¶
(鍾子聲/律三分)林鍾上生太蔟之子聲(三分益一太蔟/子聲之律四寸)太蔟下¶
生南呂之子聲(三分去一南呂子聲之/管長二寸三分寸之二)南呂上生姑洗¶
<pb:KR2m0001_WYG_148-13b>¶
之子聲(三分益一姑洗律長/三寸九分寸之五)姑洗下生應鍾之子聲(三/分)¶
(去一應鍾子聲之律長/二寸二十七分寸之十)應鍾上生蕤賔之子聲(三分益/一蕤賔)¶
(子聲之律三分八/十一分寸之十三)蕤賔下生大呂之子聲(三分去一大/呂子聲之律)¶
(四寸二百四十三/分寸之五十一)大呂上生夷則之子聲(三分益一夷/則子聲之律)¶
(長二寸七百二十九/分寸之五百九十)夷則下生夾鍾之子聲(三分去一/夾鍾子聲)¶
(之律長三寸二千一百八十/七分寸之一千六百三十一)夾鍾上生無射之子聲(三/分)¶
(益一無射子聲之律二寸六千五百/六十一分寸之三千二百六十二)無射下生中呂之¶
子聲(三分去一中呂子聲之律三寸一萬九千六百/八十二分寸之六千四百八十七還終於中呂)此¶
<pb:KR2m0001_WYG_148-14a>¶
半正聲法其半相生之法者以正中呂之管長六寸(一/萬)¶
(九千六百八十三分寸/之萬二千九百七十四)中呂上生黄鍾(三分益一得八/寸五萬九千四)¶
(十九分寸之五萬一千八百九十六半之得四寸五萬/九千四十九分寸之二萬五千九百四十八以為黄鍾)¶
黄鍾下生林鍾三分去一還以六生所得林鍾之管寸¶
數半之以為林鍾子聲之管以次而為上下相生終於¶
中呂皆以相生所得之律寸數半之各以為子聲之律¶
故有正聲十二子聲十二分大小有二十以為二十四¶
鍾通於二神迭為五聲合有六十聲即為六十律其正¶
<pb:KR2m0001_WYG_148-14b>¶
管長者為均之時則通自用正聲五音正管短者為均¶
之時則通用子聲為五音亦皆三分益一減一之次還¶
以宮商角徴羽之聲得調也¶
　　歴代製造(漢隋魏大晉/        唐)　(梁/)　(陳/)　(後魏/)　(北齊/)¶
漢文帝令丞相北平侯張蒼始定律歴(武帝以李延年/為協律都尉蓋)¶
(掌音/律也)元帝時郎中京房知五音六十律之數上使&KR0330;𤣥¶
成等試問房於樂府房對受學於故小黄令焦延夀六¶
十律相生之法以上生下皆三生二以下生上皆三生¶
<pb:KR2m0001_WYG_148-15a>¶
四陽下生隂隂上生陽終於中呂而十二律畢矣中呂¶
上生執始執始下生去滅上下相生終於南事六十律¶
畢矣夫十二律之變於六十猶八卦之變至於六十四¶
也(又造准形如瑟十三絃隱間九尺中使一絃下有尺/分寸六十律之節史官傳之至後漢建武之後不能)¶
(定其絃緩急矣王莽徴天下通知鍾律者有百/餘人令劉歆領之造銅律其所制與房不殊)○魏武¶
帝時杜䕫精識音韻為雅樂郎中令鑄銅工柴玊巧有¶
意思形器之中多所造作亦為時人見知夔令玊鑄鐘¶
其聲均清濁多不如法數毁改作玉甚厭之謂夔清濁¶
<pb:KR2m0001_WYG_148-15b>¶
任意更相訴白於魏武魏武取所鑄鐘雜錯更試然後¶
知䕫為精而玉之謬也明帝青龍中鑄大鐘髙堂崇諫¶
曰夫禮樂者為治之大本也故簫韶九成鳳凰來儀雷¶
鼓六變天神以降是以政平刑措和之至也新春發響¶
商辛以隕大鐘既鑄周景以死存亡之機恒由此作君¶
舉必書古之道也作而不法何以示後帝稱善焉○晉¶
張華荀勗校魏杜䕫所造鍾律其聲樂多不諧合乃出¶
御府古今銅竹律二十五銅尺銅斛七具校減新尺短¶
<pb:KR2m0001_WYG_148-16a>¶
䕫尺四分因造十有二笛笛具五音以應京房之術笛¶
體之音皆各用蕤賔林鍾之角短則又倍之二笛八律¶
而後成去四分之一而以本宮管上行度之則宮定也¶
因宮冗以本宮徴管上行度之則徴定也各以其律展¶
轉相因隨冗疎密所宜置之或半之或四之以調律呂¶
正雅樂正會殿庭作之自謂宮商克諧然論者謂朂為¶
暗解(初朂常於路逄趙賈人牛鐸及掌樂事律呂未諧/曰得趙人牛鐸則諧矣遂下郡國悉送牛鐸果得)¶
(諧/者)時阮咸善逹八音論者謂之神觧咸常心譏朂新律¶
<pb:KR2m0001_WYG_148-16b>¶
聲髙以謂髙近哀思不合中和每公會作樂朂自以為¶
逺不及咸常意咸謂之不調以為異已乃出咸為始平¶
相後有田夫耕於野得周玉尺朂以校已所理鍾石絲¶
竹皆短校一米於此伏咸之妙復徴咸歸○梁武帝天¶
監元年下詔博採古樂竟無所得帝既素善音律詳悉¶
舊事遂自制立四器名之為通通受聲亮廣九寸直長¶
九尺臨岳髙寸二分每通施三絃一曰𤣥英通應鍾絃¶
用百四十二絲長四尺七寸四分差强黄鍾絃用二百¶
<pb:KR2m0001_WYG_148-17a>¶
七十絲長九尺大呂絃用二百五十二絲長八尺四寸¶
三分差弱二曰青陽通太蔟絃用二百四十絲長八尺¶
夾鍾絃用二百二十四絲長七尺五寸弱姑洗絃用百¶
四十二絲長七尺二寸一分强三曰朱明通中呂絃用¶
百九十絲長六尺六寸六分弱蕤賔絃用百八十九絲¶
長六尺三寸二分强林鍾絃用百八十絲長六尺四寸¶
四分四曰白藏通夷則絃用百六十八絲長五尺六寸¶
二分弱南呂絃用百六十絲長五尺三寸三分大强無¶
<pb:KR2m0001_WYG_148-17b>¶
射絃用百二十九絲長四尺九寸九分强因以通聲轉¶
推用氣悉無差違而還相得中又制為十二笛黄鍾笛¶
長三尺八寸大呂笛長三尺六寸太蔟笛長三尺四寸¶
夾鍾笛長三尺二寸姑洗笛長三尺一寸中呂笛長二¶
尺九寸蕤賔笛長二尺八寸林鍾笛長二尺七寸夷則¶
笛長二尺六寸南呂笛長二尺五寸無射笛長二尺四¶
寸應鍾笛長二尺三寸用笛以寫通聲攷古夾鍾玉律¶
并周代古鐘並皆不差於是被以八音旋以七聲莫不¶
<pb:KR2m0001_WYG_148-18a>¶
和韻○陳山陽太守毛爽習京房候氣術陳亡祖孝孫¶
學之於爽周嵗之日日異其律冬至之日以黄鐘為宮¶
林鍾為徴太蔟為商南呂為羽姑洗為角應鍾為變宮¶
蕤賔為變徴隨月異宮匝嵗而復○後魏孝明帝神龜¶
元年有陳仲儒者自江南歸魏頗閑樂事請依前漢京¶
房立准以調八音有司問仲儒言前被符問京房准定¶
六十律之後雖有器存曉之者尠至後漢熹平末張光¶
等猶不能定絃之急緩聲之清濁仲儒授自何師出何¶
<pb:KR2m0001_WYG_148-18b>¶
典籍而云能曉答曰仲儒在江左之日頗愛琴又常覽¶
司馬彪所撰續漢書見京房准術成數昭然而張光等¶
不能定仲儒不量庸昩竊有意焉遂竭愚思鑽研甚久¶
雖不能測其機妙至於聲韻頗有所得度量衡歴出自¶
黄鐘雖造管察氣經史備存但氣有盈虛黍有巨細差¶
之毫釐失之千里自非管應時候聲驗吉凶則是非之¶
源諒亦難定此則非仲儒淺識所敢聞之至於准者本¶
以代律取其分數調校樂器則宮商易辨若尺寸少長¶
<pb:KR2m0001_WYG_148-19a>¶
則六十宮商相與微濁若分數加短則六十徴羽類皆¶
小清至於清濁相宣諧會歌管皆得應合雖積黍驗氣¶
取聲之本清濁諧會亦湏有方若閑准意則辨五聲清¶
濁之韻若善琴術則知五調調音之體參此二途以均¶
樂器則自然應和不相奪倫如不練此必至乖謬按後¶
漢順帝陽嘉二年冬十月行禮辟雍奏應鍾始復黄鍾¶
作樂器隨月律是謂十二之律必湏次第為宮而商羽¶
角徴以類從之尋調聲之體宮商宜濁徴羽用清若依¶
<pb:KR2m0001_WYG_148-19b>¶
公孫崇上以十二律聲而云還相為宮清濁悉足非唯¶
未練五調調器之法至於五聲次序自是不足何者黄¶
鍾為聲氣之元其管最長故以黄鍾為宮太蔟為商林¶
鍾為徴則一任相順若均之八音猶湏錯採衆聲配成¶
其美若以應鍾為宮大呂為商蕤賔為徴則徴濁而宮¶
清雖有其韻不成音曲若以夷則十二律中唯得取中¶
呂為徴其商角羽並無其韻若以中呂為宮則十二律¶
内全無所取何者中呂為十二之窮變律之首依京房¶
<pb:KR2m0001_WYG_148-20a>¶
書中呂為宮乃以去滅為商執始為徴然後方韻而崇¶
乃以中呂為宮猶用林鍾為商黄鍾為徴何由可諧仲¶
儒以為調和樂器文飾五聲非准不妙若如嚴嵩父子¶
心賞清濁是則為難若依案見尺作准調絃緩急清濁¶
可以意推耳但音聲精微史傳簡畧舊志唯云准形如¶
瑟十三絃隱間九尺以應黄鍾九寸調中一絃令與黄¶
鍾相得按畫以求其聲遂不辨准湏柱以下柱有髙下¶
絃有麤細餘十二絃復應若為致令攪者迎前拱手又¶
<pb:KR2m0001_WYG_148-20b>¶
按房准九尺之内若十七萬七千一百四十七分一尺¶
之内為萬九千六百八十三分又復十之是為於准一¶
寸之内亦為萬九千六百八十三分然則於准一分之¶
内乘為二千分又為小分以辨强弱中閒至促離朱之¶
明猶不能窮而分之雖然仲儒私曾考驗但前却中柱¶
使入常准尺分之内相生之韻已自應合然分數既微¶
器宜精妙其准平面直湏如停水其中絃一柱髙下湏¶
與二頭臨岳一等移柱上下之時不使離絃不得舉絃¶
<pb:KR2m0001_WYG_148-21a>¶
又中絃麤細湏與琴宮相類中絃湏施軫如琴以軫調¶
聲令與黄鍾一管相合中絃下依數出六十律清濁之¶
節其餘十二絃湏施柱如箏又凡絃皆湏素張使臨時¶
不動即於中絃按畫一周之聲度著十二絃上然後依¶
相生之法以次運行取十二律之商徴商徴既定又依¶
琴五調調聲之法以均樂器其調以宮為主清調商為¶
主平調以角為主然後錯採衆聲以文飾之如錦繡自¶
上代以來消息調准之方並史文所畧出仲儒愚思若¶
<pb:KR2m0001_WYG_148-21b>¶
事有乖此聲則不和平仲儒尋之分數精微如彼定絃¶
急緩艱難若此而張光等視掌尚不知藏中有准既未¶
識其器又安能施絃也且燧人不師資而習火延夀不¶
束脩以變律故云知之者欲敎而無從心逹者體知而¶
無師茍有毫釐所得皆闗心抱豈必要經師授然後尋¶
竒哉但仲儒自省庸淺才非贍足正可麤識音韻&KR0138;言¶
其理致耳時尚書蕭寳寅又奏金石律呂制度調均自¶
古以來尠或通曉仲儒雖麤述而學不師授云出己心¶
<pb:KR2m0001_WYG_148-22a>¶
又言舊器不任必湏更造然後克諧上違用舊之㫖輕¶
欲製造臣竊思量不合依許詔曰禮樂之事蓋非常人¶
能明可如所奏○北齊神武霸府田曹參軍信都芳世¶
號知音能以管候氣仰觀雲色常與人對語則指天曰¶
孟春之氣至矣人徃驗管而飛灰已應每月所候言皆¶
無爽又為輪扇二十四埋地中以測二十四氣每一氣¶
感則一扇自動他扇並住與管灰相應若合符契焉¶
隋文帝開皇二年詔求知音之士參定音樂沛國公鄭¶
<pb:KR2m0001_WYG_148-22b>¶
譯云考尋樂府鍾石律呂皆有宮商角徴羽變宮變徴¶
之名七聲之内三聲乖應每常求訪終莫能通初周武¶
帝時有龜兹人曰蘓祗婆從突厥皇后入國善胡琵琶¶
聽其所奏一均之中間有七聲因而問之答云父在西¶
域稱為知音代相𫝊習調有七種以其七調勘校七聲¶
㝠若合符一曰婆陁力華言平聲即宮聲也二曰雞識¶
華言長聲即南呂聲也三曰沙識華言質直聲即角聲¶
也四曰沙侯加濫華言應聲即變徴聲也五曰沙臘華¶
<pb:KR2m0001_WYG_148-23a>¶
言應和聲即徴聲也六曰般贍華言五聲即羽聲也七¶
曰俟利箑華言斛牛聲即變宮聲也譯因習而彈之始¶
得七聲之正然其就此七調又有五旦之名旦作七調¶
以華言譯之旦者則謂之均也其聲亦應黄鍾太蔟林¶
鍾南呂姑洗五均以外七律更無調聲遂因其所捻琵¶
琶絃柱相飲為均推演其聲更立七均合成十二以應¶
十二律律有七音音立一調故成七調十二律合八十¶
四調旋轉相交盡皆和合仍以其聲考校大樂所奏林¶
<pb:KR2m0001_WYG_148-23b>¶
鍾之宮應用林鍾為宮乃用黄鍾為宮應用南呂為商¶
乃用太蔟為商應用應鍾為角乃取姑洗為角故林鍾¶
一宮七聲三聲並戾其十一宮七十七音例皆乖越莫¶
有通者又以編懸有八因作八音之樂七聲之外更立¶
一聲謂之應聲譯因作書二十餘篇明其指趣至是譯¶
以其書宣示朝廷並立議正之有萬寳常者妙通鍾律¶
徧解六音常與人方食論及聲調時無樂器因取前食¶
器及雜物以箸扣之品其髙下宮商畢備諧於絲竹文¶
<pb:KR2m0001_WYG_148-24a>¶
帝後召見問鄭譯所定音樂可否對曰此亡國之音豈¶
陛下之所宜聞遂極言樂聲哀怨淫放非雅正之音請¶
以水尺為律以調樂器上遂從之遂造諸樂器其聲率¶
下於譯調二律並撰六樂譜十四卷論八音旋相為宮¶
之法改絲移柱之變為八十四調百四十四律變化終¶
於千八聲時人以周禮有旋宮之義自漢魏以來知音¶
者皆不能通見寳常時創其事皆哂之至是試令為之¶
應手成曲無所凝滯見者莫不嗟異於是損益樂器不¶
<pb:KR2m0001_WYG_148-24b>¶
可勝紀其聲雅淡不為時所好太常善聲者多排毁之¶
又太子洗馬蘓䕫駮譯曰韓詩外𫝊所載樂聲感人及¶
月令所載五音所中並皆有五不言變宮變徴又左氏¶
所云七音六律以奏五聲准此而言每宮應立五調不¶
聞更加變宮變徴二調為七調七調之作所出未詳譯¶
荅曰周有七音之律漢書律歴志天地人及四時謂之¶
七始黄鍾為天始林鍾為地始太蔟為人始是為三始¶
姑洗為春蕤賔為夏南呂為秋應鍾為冬是為四時四¶
<pb:KR2m0001_WYG_148-25a>¶
時三始是以為七今若不以二變為調曲則是冬夏聲¶
闕四時不備是故每宮湏立七調於是衆從譯議譯又¶
與䕫俱云按今樂府黄鍾乃以林鍾為調首失君臣之¶
義清樂黄鍾宮以小呂為變徴乖相生之道今請推黄¶
鍾宮為調首清樂去小呂還用蕤賔為變徴衆皆從之¶
䕫又與譯議欲累黍立分正定律呂時以音律久不通¶
譯䕫等一朝能為之以為樂聲可定而何妥舊以學問¶
推為儒首帝素不悦學不知樂妥又恥己宿儒不逮譯¶
<pb:KR2m0001_WYG_148-25b>¶
等欲沮壊其事乃立議非十二律旋相為宮曰經文雖¶
道旋相為宮恐是直言其理亦不通隨月用調是以古¶
來不取若依鄭𤣥及司馬彪湏用六十律方得和韻今¶
譯唯取黄鍾之正宮兼得七始之妙義非止金石諧韻¶
亦乃簨簴不繁可以享百神可以合萬舞矣而又非其¶
七調之義曰近代書記所載縵樂鼓琴吹笛之人多云¶
三調之聲其來久矣請存三調而已時牛𢎞總知樂事¶
不能精究音律寳常又修洛陽舊典言㓜學音律師於¶
<pb:KR2m0001_WYG_148-26a>¶
祖孝徴知其上代修調古樂周之璧翣殷之崇牙懸八¶
用七盡依周禮備矣所謂正聲又近前漢之樂不可廢¶
也是時競為異議各立朋黨是非之理紛然淆亂或欲¶
各令修造待成擇其善者而從之妥恐樂成善惡易見¶
乃請張樂試之遂先説曰黄鍾者以象人君之徳及奏¶
黄鍾之詞帝曰洋洋和雅甚與我會妥因陳用黄鍾一¶
宮不假餘律帝大悦班賜妥等修樂者自是譯等議寢¶
帝又遣毛爽及蔡子元于普明等以候節氣依古於三¶
<pb:KR2m0001_WYG_148-26b>¶
重密屋之内以木為案十有二具每取律呂之管隨十¶
二辰置於案上而以土埋之上平於地中實葭莩之灰¶
以輕緹素覆律口每地氣至與律㝠符則灰飛衝素散¶
出於外而氣應有早晚灰飛有多少或初入月其氣即¶
應或至中下旬間氣始應者或飛灰出三五夜而盡或¶
終一月&KR0138;飛少許者帝異之問牛𢎞𢎞對曰灰飛半出¶
為和氣灰全出為猛氣吹灰不能出為衰氣和氣應者¶
其政平猛氣應者其臣縱衰氣應者其君暴帝駮之曰¶
<pb:KR2m0001_WYG_148-27a>¶
臣縱君暴其政不平非月别而有異也今十二月律於¶
一嵗内應並不同安得暴君縱臣若斯之甚也𢎞不能¶
對初萬寳常聽太常所奏樂泫然而泣人問其故對曰¶
樂淫厲而哀天下不久相殺當時四海全盛聞其言皆¶
謂不然大業末其言卒驗而寳常貧困無人贍遺饑餒¶
將死取其所著書焚之曰何用此為見者於火中探得¶
數卷見行於世開皇初有盧賁蕭吉並撰著樂書皆為¶
當時所用至於天機去寳常逺矣又有安馬駒曹妙達¶
<pb:KR2m0001_WYG_148-27b>¶
王長通郭金等能造曲為一時之妙多習鄭聲而寳常¶
所為皆歸於雅正雖公議不服然皆謂以為神煬帝將¶
幸江都有樂人王令言妙達音律令言之子常從於户¶
外彈胡琵琶作翻安公子曲令言時卧室中聞之大驚¶
蹶然而起變色急呼其子曰此曲興自早晚對曰頃來¶
有之令言歔欷流涕謂其子曰汝慎無從行帝必不返¶
此曲宮聲徃而不返宮君也吾所以知之帝竟被弑於¶
江都○大唐髙祖受禪後軍國多務未遑改剏樂府尚¶
<pb:KR2m0001_WYG_148-28a>¶
用隋氏舊文至武徳九年正月始命太常少卿祖孝孫¶
考正雅樂至貞觀二年六月樂成奏之(太宗謂侍臣曰/禮樂之作蓋聖)¶
(人縁情設敎以為撙節治之興替豈此之由御史大夫/杜淹對曰前代興亡實由此樂陳之將亡也為玉樹後)¶
(庭花齊之將亡也為伴侶行路難聞之莫不悲泣所謂/亡國之音也以是觀之蓋樂之由也太宗曰不然夫音)¶
(聲能感人自然之道也故懽者聞之即大悦憂者聞之/即大悲悲悦之情在於人心非由樂也將亡之政其人)¶
(必苦然苦心所感故聞之則悲耳何有樂聲哀怨能使/人悦者悲乎今玉樹後庭花伴侶之曲其聲具存朕當)¶
(為公奏之知/公必不悲矣)初孝孫以梁陳舊業雜用呉楚之音周齊¶
舊樂多渉胡戎之伎於是斟酌南北考以古音而作大¶
<pb:KR2m0001_WYG_148-28b>¶
唐雅樂以十二律各順其月旋相為宮按禮記云大樂¶
與天地同和治世之音安以樂其政和故製十二和之¶
樂合三十二曲八十有四調祭圓丘以黄鍾為宮郊朝¶
方澤以林鍾為宮宗廟以太蔟為宮五郊廟賀享宴則¶
隨月用律為宮(初隋但用黄鍾一宮唯扣七鐘餘五鐘/虛懸而不扣及孝孫建旋宮之法扣鐘)¶
(皆徧無復/虛懸也)凡祭天神奏豫和之樂地祗奏順和宗廟奏¶
永和天地宗廟豋歌俱奏肅和皇帝臨軒奏太和王公¶
出入奏舒和皇帝食舉及飲酒奏休和皇帝受朝奏正¶
<pb:KR2m0001_WYG_148-29a>¶
和皇太子軒懸出入奏承和元日冬至皇帝禮會登歌¶
奏昭和郊廟俎入奏雍和皇帝祭饗酌酒讀祝文及飲¶
福酒受胙奏夀和五郊迎氣各以月律而奏其音又郊¶
廟祭享奏化康凱安之舞(周禮旋宮之義亡絶已久莫/能知之一朝復古自孝孫始)¶
(也/)貞觀初張文收善音律嘗覽蕭吉樂譜以為未甚詳¶
悉乃取歴代沿革截竹為十二律吹之備盡旋宮之義¶
太宗召文收於太常令與少卿祖孝孫參定雅樂太樂¶
有古鍾十二近代唯用其七餘有五鐘俗號啞鐘莫能¶
<pb:KR2m0001_WYG_148-29b>¶
通者文收吹律調之聲皆響徹時人咸服其妙尋授協¶
律郎及孝孫卒文收復採三禮更加釐革依周禮祭昊¶
天上帝以圜鍾為宮黄鍾為角太蔟為徴姑洗為羽奏¶
豫和之舞若封太山同用此樂若地祗方丘以函鍾為¶
宮太蔟為角姑洗為徴南呂為羽奏順和之舞禪梁甫¶
同用此樂禘祫宗廟以黄鍾為宮大呂為角太蔟為徴¶
應鍾為羽奏永和之舞五郊日月星辰及類上帝黄鍾¶
為宮奏豫和之曲大蜡大報以黄鍾太蔟姑洗蕤賔夷¶
<pb:KR2m0001_WYG_148-30a>¶
則無射等調奏豫和順和永和之舞明堂雩以黄鍾為¶
宮奏豫和之曲神州社稷籍田並以太蔟為宮雨師以¶
姑洗為宮山川以蕤賔為宮並奏順和之曲臨軒出入¶
奏舒和之樂並以姑洗為宮饗先妣以夷則為宮奏永¶
和之曲大饗讌會奏姑洗蕤賔二調皇帝食畢以月律¶
為宮並奏休和之曲皇帝郊廟出入奏太和之曲臨軒¶
出入奏舒和之樂皇帝大射奏騶虞之曲並以姑洗為¶
宮皇太子奏狸首之曲皇太子軒懸姑洗為宮奏永和¶
<pb:KR2m0001_WYG_148-30b>¶
之曲凡奏黄鍾歌大呂奏太蔟歌應鍾奏姑洗歌南呂¶
奏蕤賔歌林鍾奏夷則歌中呂奏無射歌夾鍾凡黄鍾¶
蕤賔為宮其樂九變大呂林鍾為宮其樂八變太蔟夷¶
則為宮其樂七變夾鍾南呂為宮其樂六變姑洗無射¶
為宮其樂五變中呂應鍾為宮其樂四變天子十二終¶
上公九終侯伯七終子男五卿六大夫四士三然後樂¶
教大備(總章中潤州得玉磬以獻張文收試扣其一曰/是晉某嵗閏月造者得月數當十二枚今闕其)¶
(一於黄鍾東九尺掘必得焉下州求之如言而得裴知/古武太后朝以知音在太常路逄乘馬者聞其聲竊云)¶
<pb:KR2m0001_WYG_148-31a>¶
(此人當墜馬好事者隨觀之行未半里馬驚墜殆死常/觀人迎婦聞婦玉聲曰此婦人不利姑是日姑有疾竟)¶
(亡其知音皆此類也近代言樂衞道弼為最天下莫能/以聲欺者曹紹䕫次之䕫弼皆為太樂令享北郊監享)¶
(御史有怒於夔欲以樂不和為之罪雜扣鐘聲使䕫闇/辨之無誤者由是反歎服又洛陽有僧房中磬日夜自)¶
(鳴僧以為怪懼而成疾求術士百方禁之終不能已紹/䕫素與僧善來問疾僧尋以告俄擊齋鐘磬復作聲紹)¶
(夔笑曰明日可設盛饌當與除之僧雖不信紹䕫言冀/其或效乃具饌以待紹䕫食訖出懐中錯鑛錯磬數處)¶
(而去聲遂絶僧苦問其所以紹夔云此磬/與鍾律合故擊彼此應僧大喜疾亦愈)前上元三年¶
十一月勑新造上元之舞先令大祠享皆將陳設自今¶
以後圓丘方澤太廟祀享然後用此舞餘祭並停乾元¶
<pb:KR2m0001_WYG_148-31b>¶
元年三月肅宗以太常舊鐘磬自隋以來所𫝊五聲或¶
有錯差謂太常少卿于休烈曰古者聖人作樂以應天¶
地之和以合隂陽之序和則人不夭札物不疵癘且金¶
石絲竹樂之器也比親享郊廟每聼樂聲或宮商不倫¶
或鐘磬失度可盡將鐘磬來朕當於内定太常進入上¶
集樂工考試數日審知差錯然後令再造及磨刻二十¶
五日一部先畢召太常樂工上臨三殿親觀考擊皆合¶
五音送太常又於内造樂章三十一章送太常郊廟歌¶
<pb:KR2m0001_WYG_148-32a>¶
之¶
　¶
　¶
　¶
　¶
　¶
　¶
　¶
<pb:KR2m0001_WYG_148-32b>¶
　¶
　¶
　¶
　¶
　¶
　¶
　¶
　通典卷一百四十三¶
