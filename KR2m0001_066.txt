# -*- mode: mandoku-view; -*-
#+TITLE: 通典
#+DATE: 2015-08-24 22:48:52.040503
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷六十一
<pb:KR2m0001_WYG_066-1a>¶
欽定四庫全書¶
　通典卷六十一¶
　　唐　京　兆　杜　佑　君　卿　纂¶
　禮二十一　嘉六¶
　　君臣服章制度(𫀆附/  周)　(黄帝後唐/秦    漢)　(虞/魏)　(夏/晉)　(殷/宋)¶
　　　　(齊/)　(梁/)　(陳/)　(後周/)　(隋/)　(大唐/)¶
上古穴處衣毛未有制度後代以麻易之先知爲上以¶
制其衣後知爲下復制其裳衣裳始備○黄帝堯舜垂¶
<pb:KR2m0001_WYG_066-1b>¶
衣裳蓋取諸乾坤故衣𤣥而裳黄旁觀翬翟草木之華¶
乃染五色始爲文章以表貴賤而天下理○虞書曰予¶
欲觀古人之象日月星辰山龍華蟲作繢宗彝藻火粉¶
米黼黻絺繡備十二章(𤣥衣繡裳上六章在衣/下六章在裳上畫下繡)○夏殷¶
之代相襲無變○周官司服掌王之吉凶衣服大裘以¶
祀天(大裘羔裘祀天示質也以/其祀天故以大言之也)袞冕服享先王(升日月/於旌旗)¶
(服備九章一曰龍二曰山三曰華蟲四曰火五曰宗彝/皆畫以爲繢六曰藻七曰粉米八曰黼九曰黻皆絺以)¶
(爲繡則袞之衣五/章裳四章凡九)鷩冕服享先公(鷩畫鷩翟謂華蟲也/其衣三章裳四章凡)¶
<pb:KR2m0001_WYG_066-2a>¶
(七/)毳冕服祀四望山川(毳畫虎蜼謂宗彝也其衣三章/裳二章凡五也○蜼音維癸反)¶
絺冕服祭社稷五祀(絺刺粉米無畫其三/衣一章裳二章凡)𤣥冕服祭羣小¶
祀(其衣無文裳刺黻而已/凡冕服皆𤣥衣纁裳)凡兵事韋弁服(以韎韋爲弁/又以爲衣裳)¶
(春秋傳曰晉郤至/衣韎韋之跗注是)眡朝則皮弁服(視外内朝之事其服/十五升白布衣積素)¶
(以爲裳王受諸侯/朝覲於廟則袞冕)凡甸冠弁服(甸田獵也冠弁委貌其/服緇布衣亦積素以爲)¶
(裳/)司裘仲秋獻良裘(良善也仲秋鳥獸毛毨因其良時/而用之仲秋所獻善裘者爲八月)¶
(誓獮田所用故獻之鄭/司農云良裘王所服)季秋獻功裘(功裘人功㣲麤謂/狐青麛裘之屬也)¶
公之服自袞冕而下如王之服侯伯之服自鷩冕而下¶
<pb:KR2m0001_WYG_066-2b>¶
如公之服子男之服自毳冕而下如侯伯之服孤之服¶
自絺冕而下如子男之服卿大夫之服自𤣥冕而下如¶
孤之服士之服自皮弁而下如大夫之服其齋服有𤣥¶
端素端(自公之袞冕至卿大夫之元冕皆其朝聘天子/及助祭之服諸侯非二王後其餘皆𤣥冕而祭)¶
(於己雜記曰大夫冕而祭於公弁而祭於己士弁而祭/於公冠而祭於己大夫爵弁自祭家廟唯孤耳其餘皆)¶
(𤣥冠與士同𤣥冠自祭/其廟者其服朝服𤣥端)○秦制水徳郊社服尚袀𤣥(袀/音)¶
(均/)○後漢光武踐祚始修郊祀天子冕服從歐陽氏説¶
三公九卿特進侯朝侯侍祠侯從夏侯氏説祀天地明¶
<pb:KR2m0001_WYG_066-3a>¶
堂皆冠旒冕衣裳皆𤣥上纁下一服而已明帝永平中¶
議乗輿備文日月十二章刺繡文(東觀書曰永平二年/正月公卿議南北郊)¶
(東平王蒼議曰髙皇帝始受命創業制長冠以入宗廟/光武受命中興建明堂立辟雍陛下以聖明奉遵以禮)¶
(服龍袞祭五帝禮缺樂崩乆無祭天地冕服之制接尊/事神潔齋盛服敬之至也日月星辰山龍華藻天王袞)¶
(冕十有二旒以則天數旂/有龍章日月以備其文)三公諸侯用山龍九章九卿¶
以下用華蟲七章皆備五采大佩赤舄絇履以承大祭¶
百官執事者冠長冠皆祗服五嶽四瀆山川宗廟社稷¶
諸沾秩祠皆袀𤣥服綘緣領䄂爲中衣綘袴韈示其赤¶
<pb:KR2m0001_WYG_066-3b>¶
心奉神也其五郊迎□衣幘袴韈各如方色云百官不¶
執事者各服長冠袀𤣥以從大射禮於辟雍公卿諸侯¶
大夫行禮者冠委貌衣𤣥端素裳(鄭𤣥曰端者取其正/也鄭衆曰衣𥜗裳者)¶
(爲/端)執事者冠布弁衣緇麻衣皁領䄂下素裳若冠通天¶
冠服深衣制有袍隨五時色(梁劉昭曰𫀆者或曰周公/抱成王宴居故施𫀆孔子)¶
(衣逢掖之衣逢掖其䄂合而逢大之近今𫀆者也今下/至賤吏小史皆通制袍單衣皁緣領䄂中衣爲朝服云)¶
○魏氏多因漢法其所損益之制無聞(按後漢志孝明/皇帝永平二年)¶
(詔從歐陽夏侯二家所説制冕服乗輿刺繡文公卿以/下織成文據晉志云魏明帝以公卿袞冕之飾擬於至)¶
<pb:KR2m0001_WYG_066-4a>¶
(尊多所減損始制服刺繡/公卿織成然未詳孰是)○晉因不改大祭祀衣皁上¶
綘下前三幅後四幅衣畫而裳繡日月星辰凡十二章¶
素帶廣四寸朱裏以朱緣禆飾其側中衣以綘縁領䄂¶
赤皮爲韍綘袴韈赤舄未加元服則皁紗𫀆絳緣中衣¶
絳袴韈黒舄又朝服通天冠絳紗袍皁緣中衣拜陵則¶
黒介幘單衣雜服有青赤黄白黒五色紗𫀆其武弁素¶
服單衣公卿助祭郊廟王公山龍以下九章卿華蟲以¶
下七章其緇布冠衣黒而裳素中衣以皁緣領䄂袴褶¶
<pb:KR2m0001_WYG_066-4b>¶
之制未詳所起近代車駕親戎中外戒嚴服之無定色¶
冠黒㡌綴黒標以繒爲之長四寸廣一寸腰有絡帶以¶
代鞶革中官紫標外官絳標又有纂嚴戎服而不綴標¶
行留文武悉同○宋因之制平天冕服不易舊法更名¶
韍曰蔽膝其未加元服釋奠先聖視朝拜陵等服及雜¶
色紗裙武冠素服並沿舊不改王公助祭郊廟章服降¶
殺亦如之其冠委貌者衣黒而裳素中衣以皁領䄂𤣥¶
冠韋弁絳韋戎衣復依漢法袴褶因晉不易腰有絡帶¶
<pb:KR2m0001_WYG_066-5a>¶
以代鞶革中官紫標外官絳標又有纂嚴戎服而不綴¶
標行留文武悉同其畋獵廵幸則唯從官戎服帶鞶革¶
文帝元嘉中廵幸蒐狩救廟水火皆如之明帝㤗始四¶
年詔曰車服之飾象數是遵故盛皇留範列聖垂制服¶
近改定今修成六服沿時變禮所施之事各有條叙便¶
可載之典章朕以大冕純玉繅𤣥衣黄裳祀天宗明堂¶
又以法冕𤣥衣絳裳祭太廟元正大㑹朝諸侯又以飾¶
冕紫衣紅裳小㑹宴饗送諸侯臨軒會王公又以繡冕¶
<pb:KR2m0001_WYG_066-5b>¶
朱衣裳征伐講武校獵又以紘冕青衣裳耕稼饗國子¶
又以通天冠朱紗袍爲聽政之服㤗始六年正月有司¶
奏被敇皇太子正冬朝賀合著袞冕九章不儀曹郎丘¶
仲起議按周禮公自袞冕以下鄭注袞冕以至卿大夫¶
之𤣥冕皆其朝聘天子之服也伏尋古之上公尚得服¶
之皇太子以倅副之尊率土瞻仰愚謂宜式遵盛典服¶
袞九章以朝賀詔可○齊因制平天冠服不易舊法郊¶
廟臨朝所服也舊衮服用織成建武中明帝以織大重¶
<pb:KR2m0001_WYG_066-6a>¶
乃采畫爲之加金飾銀薄時亦謂爲天衣通天冠服絳¶
紗袍皁緣中衣乗輿臨朝所服臣下皆同拜陵則黒介¶
幘服無定色舉哀臨喪白祫單衣亦謂之素服王公助¶
祭平冕服山龍以下九章卿七章皆畫皁絳繒爲之袴¶
褶相因不改○梁因制平天冠服衣畫而裳繡十二章¶
素帶朱裏以朱緣禆飾其側更名赤皮韍爲韠(或云韠/之名其)¶
(來已/久)餘同舊法又有通天冠服絳紗袍皁緣中衣黒舄¶
是爲朝服元正賀畢還儲更衣出所服也其釋奠先聖¶
<pb:KR2m0001_WYG_066-6b>¶
則皁紗袍絳緣中衣絳袴韈黒舄拜陵則箋布單衣又¶
有白祫單衣以代古之疑縗天監三年何佟之議公卿¶
以祭服裏有中衣即今中單也後漢從夏侯氏説祭服¶
絳縁領䄂爲中絳袴韈示其赤心奉神也今中衣絳緣¶
足有所明無俟於袴既非聖法謂不可施遂依議除之¶
七年周捨議按禮有虞氏皇而祭深衣而飬老鄭𤣥云¶
皇是畫鳯皇羽也又按禮如袞冕則袞是衣有虞氏言¶
皇皇亦是衣非冕今袞服宜畫鳯皇以示差降又王僧¶
<pb:KR2m0001_WYG_066-7a>¶
崇云尋冕服無鳯應改爲翟又裳有圓花於禮無礙是¶
畫飾加葩蘤耳(蘤音於/美反)藻米黼黻並乖古制今請改正¶
并去圓花帝曰古日月星辰此以一辰攝三物也山龍¶
華蟲又以一山攝三物也藻火粉米又以一藻攝三物¶
也是爲九章今袞服畫龍則宜畫鳯孔安國云華者花¶
也則爲花非疑若一向畫翟差降之文復將安寄帝又¶
曰禮王祀昊天服大裘而冕大裘不存其於質敬恐未¶
有盡五經博士陸瑋等並云王祀昊天服大裘明諸臣¶
<pb:KR2m0001_WYG_066-7b>¶
禮不得同自魏以來皆用袞服令請依古更制大裘詔¶
可瑋等又按鄭𤣥注司服云大裘羔裘也既無所出未¶
爲可據按六冕之服皆𤣥上纁下今宜以繒爲之其制¶
式如裘其裳以纁皆無文繡詔可又制黑幘單衣宴㑹¶
服之九年司馬筠等議云按玉藻諸侯𤣥冕以祭禆冕¶
以朝雜記又云大夫冕而祭於公弁而祭於己今之尚¶
書上異公侯下非卿士止有朝衣夲無冕服既從齋祭¶
不容同於在朝宜依太常及博士諸齋官例著白衣絳¶
<pb:KR2m0001_WYG_066-8a>¶
襈中單竹葉冠○陳因之永定元年武帝即位徐陵曰¶
乗輿御服皆採梁制帝曰今天下初定務從節儉應用¶
繡織成者並可采畫至文帝天嘉初悉改易之其皇太¶
子絳紗袍皁領白紗中衣白帶大小㑹祠廟朔望五日¶
還朝皆朝服常還上宮則朱衣若釋奠及朝絳緣中單¶
絳袴韈𤣥舄侍祀袞衣九章白紗絳緣中單絳繒韠赤¶
舄絳韈皇太子舊有五時朝服自梁天監之後則朱服¶
諸王朝服朱衣絳紗𫀆皁緣中衣素帶黑舄若加餘官¶
<pb:KR2m0001_WYG_066-8b>¶
則服其加官之服開國公侯伯子男並朝服紗朱衣若¶
助祭郊廟皆袞𤣥上纁下山龍以下九章備五采大佩¶
赤舄絇履餘文武朝服武賁中即將羽林監絳紗縠單¶
衣州刺史絳朝服直閤將軍諸殿主帥朱衣正直絳衫¶
從則裲襠衫太子衛率率更令丞皁朝服殿中將軍員¶
外將軍州郡都尉司馬中通事舎人太子通事等並朱¶
服𤣥衣赤幘袴褶太子二傅所服武冠絳褠殿前威儀¶
武賁散給使閤將鼓吹士帥副太子鹵簿㦸吏所服○¶
<pb:KR2m0001_WYG_066-9a>¶
後周設司服之官掌皇帝十二服祀昊天上帝則蒼衣¶
五方上帝各隨方色朝日用青衣祭皇地祇用黄衣夕¶
月用素衣神州社稷用𤣥衣享先皇加𤣥服納后朝諸¶
侯則十二章享諸先帝食三老五更耕籍等自龍以下¶
九章祀星辰視朝大射饗羣臣等八章羣祀臨太學入¶
道法門燕射養庻老適諸侯家七章其九章以下衣重¶
袞山鷩裳重黼黻俱十有二等通以升龍爲領褾廵兵¶
即戎則韎韋爲衣裳田獵則皮弁白布衣而素裳也諸¶
<pb:KR2m0001_WYG_066-9b>¶
公之服九章服之章數隨冕而降其一其八章以下衣¶
重藻粉米裳重黼黻俱九等皆以山爲領褾諸侯服八¶
章而下俱八等皆以華蟲爲領褾諸伯服七章而下俱¶
七等以火爲領褾諸子服六章俱六等皆以宗彜爲領¶
褾諸男服五章皆以藻爲領褾三公之服有九章有六¶
衣重藻與粉米裳重黼黻俱爲九等皆以宗彜爲領褾¶
三孤之服有八章有五衣重藻與粉米裳重黼黻爲八¶
等公卿服有七章有四衣重粉米裳重黼黻爲七等皆¶
<pb:KR2m0001_WYG_066-10a>¶
以粉米爲領褾大夫之服有六章有三衣重粉米裳重¶
黼黻爲六等中大夫之服有五章有三衣重粉米爲五¶
等下大夫服有四章有三衣重粉米爲四等士則祀弁¶
爵弁𤣥冠服皆𤣥衣其裳上士以𤣥中士以黄下士雜¶
裳(謂前元/後黄)庻士𤣥冠服其在官府吏之屬服緇衣裳○¶
隋文帝即位將改後周制度乃下詔曰宣尼制法損益¶
可知朕受天命赤雀來儀五德相生並宜火色其郊丘¶
廟社可依袞冕之儀朝㑹衣裳宜盡用赤昔丹烏木運¶
<pb:KR2m0001_WYG_066-10b>¶
姫有大白之旂黄星土徳曹乗黒首之馬在祀與戎其¶
尚恒異今之戎服皆可尚黄在外常所著者通用雜色¶
祭祀之服湏合禮經宜集通儒更可詳議太子庻子攝¶
太常少卿裴正奏後周制冕並無典故今採東齊之法¶
乗輿袞冕垂白珠十有二旒以組爲纓色如其綬黈纊¶
充耳玉笄𤣥衣纁裳衣山龍華蟲火宗彜五章裳藻粉¶
米黼黻四章衣重宗彜裳重黼黻爲十二等衣褾領織¶
成升龍白紗内單黼領青褾襈裾革帶玉鉤䚢大帶素¶
<pb:KR2m0001_WYG_066-11a>¶
帶朱裏紕其外上以朱下以綠韍隨裳色山龍火三章¶
轆轤玉具劍火珠鏢首白玉雙佩𤣥組雙大綬六采𤣥¶
黄赤白縹綠純𤣥質長二丈四尺五百首廣一尺小雙¶
綬長二尺六寸色同大綬而首半之間施三玉環朱韈¶
赤舄舄加金飾祀圓丘方澤感帝明堂五郊雩䄍封禪¶
朝日夕月宗廟社稷籍田廟遣上將征還飲至加元服¶
納后正月受朝及臨軒拜王公則服之通天冠加金博¶
山附蟬十二首施珠翠黑介幘玉簪導絳紗袍深衣制¶
<pb:KR2m0001_WYG_066-11b>¶
白紗内單皁領褾襈裾絳紗蔽膝白假帶方心曲領其¶
革帶劍佩綬舄與上同若未加元服則雙童髻空頂黑¶
介幘雙玉導加寳飾朔日受朝元㑹及冬㑹諸祭還則¶
服之武弁金附蟬平巾幘(餘服/具服)講武出征四時蒐狩大¶
射禡類宜社賞祖罰社纂嚴則服之黑介幘白紗單衣¶
烏皮履拜陵則服之白紗帽白練裙𥜗烏皮履視朝聽¶
訟及宴見賔客皆服之白祫白紗單衣烏皮履舉哀則¶
服之皇太子袞服𤣥衣纁裳衣山龍華蟲火宗彜五章¶
<pb:KR2m0001_WYG_066-12a>¶
裳藻粉米黼黻四章織成爲之白紗内單黼領青褾襈¶
裾革帶金鉤䚢大帶素帶不朱裏亦紕以朱綠韍隨裳¶
色火山二章玉具劍火珠鏢首瑜玉雙佩朱組雙大綬¶
四綵赤白縹紺純朱質長丈八尺三百二十首廣九寸¶
小雙綬長二尺六寸色同大綬而首半之間施二玉環¶
朱韈赤舄以金飾侍從皇帝祭祀及謁廟加元服納妃¶
則服之逺遊冠服絳紗𫀆白紗内單皁領褾襈裾白假¶
帶方心曲領絳紗蔽膝韈舄其革帶劍佩綬與上同謁¶
<pb:KR2m0001_WYG_066-12b>¶
廟還宫元日朔日入廟釋奠則服之逺遊冠公服絳紗¶
單衣革帶金鈎䚢假帶方心紛長六尺四寸廣二寸四¶
分色同其綬金縷鞶囊韈履五日常朝則服之袞冕服¶
九章同皇太子王公開國公初受冊執贄入朝祭祀親¶
迎則服之三公助祭者亦服之鷩冕服七章衣華蟲火¶
宗彜三章裳藻粉米黼黻四章侯伯初受冊執贄入朝¶
祭祀親迎則服之毳冕服五章衣宗彜藻粉米三章裳¶
黼黻二章子男初受冊執贄入朝祭祀親迎則服之絺¶
<pb:KR2m0001_WYG_066-13a>¶
冕服三章正三品以下從五品以上助祭則服之自王¶
公以下服章皆繡爲之祭服冕皆簪導青纊充耳𤣥衣¶
纁裳白紗内單黼領(絺冕以下/内單青領)青褾襈裾革帶鉤䚢大¶
帶(王三公及公侯伯子男素帶不朱裏皆紕其外上以/朱下以綠正三品以下從五品以上素帶紕其垂外)¶
(以𤣥内以黄紐/約皆用青組)朱韍(凡韍皆隨裳色袞鷩毳/火山二章絺山一章)劍佩綬韈¶
赤舄爵弁服從九品以上助祭則服之其制服𤣥衣纁¶
裳無章白絹内單青領褾襈裾革帶大帶(練帶紕其垂/内外以緇紐)¶
(約用/青組)爵韠韈赤履白祫白紗單衣烏皮履上下通服之¶
<pb:KR2m0001_WYG_066-13b>¶
委貌冠未冠則雙童髻空頂黑介幘皆深衣青領烏皮¶
履國子太學四門生服之朝服(亦名/具服)絳紗單衣白紗内¶
單皁領䄂皁&KR1638;革帶鉤䚢假帶曲領方心絳紗蔽膝韈¶
舄綬劍佩從五品以上陪祭朝饗拜表凡大事則服之¶
六品以下從七品以上去劍佩綬餘並同自餘公事皆¶
從公服(亦名從/省服)絳紗單衣革帶鈎䚢假帶方心韈履紛¶
鞶囊從五品以上服之絳褠衣公服(褠衣即單衣不垂/胡者也䄂狹形直)¶
(如褠内餘/同從省也)流外五品以上服之左右衛左右武衛左右¶
<pb:KR2m0001_WYG_066-14a>¶
武候大將軍領左右大將軍竝武弁絳朝服劍佩綬侍¶
從則平巾幘紫衫大口袴褶左右衛左右武衛左右武¶
候將軍領左右將軍左右監門衛將軍太子左右衛左¶
右宗衛左右内率等左右監門即將及諸副率並武弁¶
絳朝服劍佩綬侍從則平巾幘紫衫大口袴直閤將軍¶
直寢直齋太子直閤武弁絳朝服劍佩綬侍從則平巾¶
幘絳衫大口袴○大唐制天子衣服有大裘袞冕鷩冕¶
毳冕繡冕𤣥冕通天冠武弁黑介幘白紗帽平巾幘白¶
<pb:KR2m0001_WYG_066-14b>¶
祫凡十二等貞觀四年制三品以上服紫四品五品以¶
上服緋六品七品以上綠八品九品以上青婦人從夫¶
之色仍通服黄至五年七月敕七品以上服龜甲雙巨¶
十花綾其色綠九品以上服絲布及雜小綾其色青顯¶
慶元年修禮官臣無忌志寧敬宗等言准武徳初撰衣¶
服令乗輿祀天地服大裘冕無旒臣勘前件令是武徳¶
初撰雖慿周禮理極未安謹按郊特牲云周之始郊日¶
以至被袞以象天戴冕藻十有二旒則天數也而此二¶
<pb:KR2m0001_WYG_066-15a>¶
禮俱説周郊衮與大裘事乃有異按月令孟冬天子始¶
裘明以禦寒理非當暑若啓蟄祈穀冬至報天行事服¶
裘義歸通允至於季夏迎氣龍見而雩炎熾方盛如何¶
可服謹尋歴代唯服袞章與郊特牲義旨相協周遷輿¶
服志云漢明帝永平二年詔採周官禮記始制祀天地¶
服唯天子備十二章沈約宋書志云魏晉郊天亦皆服¶
袞宋魏周齊隋禮令祭服悉同斯則百王通典炎涼無¶
妨復與禮經事無乖舛今請憲章故實郊祭天地皆服¶
<pb:KR2m0001_WYG_066-15b>¶
袞冕其大裘請停仍改禮令又檢新禮皇帝祭社稷黼¶
冕四旒衣三章祭日月服𤣥冕三旒衣無章謹按令文¶
是四品五品之服此三公亞獻皆服袞衣孤卿助祭服¶
毳及鷩斯乃乗輿章數同於大夫君少臣多殊爲不可¶
㨿周禮云祀昊天上帝則服大裘而冕五帝亦如之享¶
先王則袞冕享先公則鷩冕祀四望山川則毳冕祭社¶
稷五祀則絺冕諸小祀則𤣥冕又云公侯伯子男孤卿¶
大夫之服袞冕以下皆如王之服所以三禮義宗遂有¶
<pb:KR2m0001_WYG_066-16a>¶
二釋一云公卿大夫助祭之日所著之服降王一等又¶
云悉與王同求其折𠂻俱未通允但名位不同禮亦異¶
數天子以十二爲節義在法天豈有四旒三章翻爲御¶
服若諸臣助祭冕與王同便是貴賤無分君臣不别如¶
其降王二等則王著𤣥冕之時羣臣次服爵弁旣屈天¶
子又貶公卿周禮此文久不施用是故漢魏以降相承¶
舊事皆服袞冕今新禮親祭日月乃服五品之服臨事¶
施行極不穩便請遵歴代故實諸祭並用袞冕制可之¶
<pb:KR2m0001_WYG_066-16b>¶
無忌等又奏曰皇帝爲諸臣及五服親舉哀依禮著素¶
服今令乃云白祫禮令乖舛湏歸一途且白祫出自近¶
代事非稽古雖著令文不可行用請改素服以㑹禮文¶
從之龍朔二年九月孫茂道奏准舊令八品九品著青¶
深青亂紫非卑品所服望請著碧朝參之處並依此服¶
非朝參處聼兼服黄從之(前令九品以上朝參及視事/聼服黄以洛陽縣尉柳誕服)¶
(黄夜行爲部人所毆高宗聞之以章服錯亂/故此詔申明之朝參行列一切不得著黄)武太后延¶
載元年五月内出繡袍以賜文武三品以上官(其袍文/仍各有)¶
<pb:KR2m0001_WYG_066-17a>¶
(訓誡諸王則飾以盤石及鹿宰相飾以鳯池尚書飾以/對鴈左右衛將軍飾以對麒麟左右武衛飾以對武左)¶
(右鷹揚衛飾以對鷹左右千牛衛飾以對牛左右豹韜/衛飾以對豹左右玉鈴衛飾以對鶻左右監門衛飾以)¶
(對獅子左右金吾衛飾以對豸又銘其襟背各爲八字/廻文其詞曰忠正貞直崇慶榮職文昌翊政勲彰慶陟)¶
(懿冲順彰義忠慎光/亷正躬奉謙感忠勇)神龍二年九月敇停京六品以下¶
著緋袴褶令各依夲品爲定開元四年二月制軍將在¶
陣賞借緋紫夲是從戎缺胯之服一得之後遂别造長¶
袍遞相倣傚又入蕃使别敇借緋紫者使廻合停自今¶
以後衙内宜專定殿中侍御史糾察十一年六月敕諸¶
<pb:KR2m0001_WYG_066-17b>¶
衞大將軍中軍中即即將袍文千牛衛瑞牛文左右衛¶
瑞馬文驍衛大蟲文武衛鷹文威衛豹文領軍衛白澤¶
文金吾衛辟邪文監門衛獅子文毎正冬陳設朝日著¶
甲㑹日著袍二十六年肅宗爲皇太子受冊太常所撰¶
儀注有服絳紗𫀆之文太子以爲與皇帝所稱同上表¶
辭不敢當請有易之上令百官詳議尚書左丞相裴耀¶
卿太子太師蕭嵩等奏曰謹按衣服令皇太子具服有¶
逺遊冠三梁加金附蟬九首施珠翠黑介幘髪纓緌犀¶
<pb:KR2m0001_WYG_066-18a>¶
簪導絳紗𫀆白紗中單皁領褾襈白裙襦方心曲領絳¶
紗蔽膝革帶劍佩綬等謁廟還宮元日冬至朔日入朝¶
釋奠則服之其絳紗𫀆則是冠衣之内一物之數與裙¶
𥜗劍佩等無别至於貴賤之差尊卑之異則冠爲首飾¶
名制有殊并珠旒及裳采章之數多少有别自外不可¶
事事差異亦有上下通服名制是同禮重則具服禮輕¶
則從省今以至敬之情有所不敢衣服不可減省謂湏¶
更變名望所撰儀注不以絳紗𫀆爲稱但稱爲具服則¶
<pb:KR2m0001_WYG_066-18b>¶
尊卑有差謙光成徳議奏上手敕改爲朱明服下所司¶
行用焉其三品以上服准武徳四年敕大科紬綾及羅¶
其色紫飾用玉五品以上服小科紬綾及羅其色朱飾¶
用金六品以上服絲布雜小綾交梭及雙紃其色黄六¶
品七品飾銀八品九品鍮石流外庻人服紬綾紽布其¶
色通用黄白飾用銅鐡貞元七年十一月令常叅官復¶
衣綾袍金玉帶至八年十月賜文武常叅官大綾袍¶
　通典卷六十一¶
