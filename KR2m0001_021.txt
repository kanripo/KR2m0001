# -*- mode: mandoku-view; -*-
#+TITLE: 通典
#+DATE: 2015-08-24 22:48:51.066380
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷十六
<pb:KR2m0001_WYG_021-1a>¶
欽定四庫全書¶
　通典卷十六¶
　　唐　京　兆　杜　佑　君　卿　纂¶
　選舉四¶
　　雜議論上¶
齊景公問晏子任人對曰地不同宜任之以種責其俱¶
生不可得也人不同能而任之以事不可責徧成責焉¶
無已智者不能給求焉無饜天地不能贍也○漢哀帝¶
<pb:KR2m0001_WYG_021-1b>¶
初立欲匡成帝之政多所變動(匡正也正/其乖失)時丞相王嘉¶
上疏曰臣聞聖王之功在於得人孔子曰才難不其然¶
與(才難謂有/賢才難得)故繼世立諸侯象賢也(象其先父祖之賢/耳非必其人皆有)¶
(徳/也)雖不能盡賢天子為擇臣立命卿以輔之(命卿命於/天子者)¶
居是國也累代尊重然後士民之衆附焉是以教化行¶
而治功立今之郡守重於古諸侯往者致選材賢材賢¶
難得拔擢可用者或起於囚徒昔魏尚坐事繫文帝感¶
馮唐之言拜雲中太守匈奴忌之武帝擢韓安國於徒¶
<pb:KR2m0001_WYG_021-2a>¶
中拜為梁内史骨肉以安(言梁孝王/得免罪也)張敞為京兆尹免¶
亡命數十日宣帝徴拜為冀州刺史卒獲其用前代非¶
私此三人貪其才器有益於公家也孝文帝時吏居官¶
者或長子孫以官為氏倉氏庾氏則倉庾吏之後也其¶
二千石長吏亦安官樂職然後上下無苟且之意其後¶
稍稍變易公卿以下轉相促急又數以改更政事司𨽻¶
部刺史察過悉劾𤼵揚隂私(悉盡也言無大小盡皆/舉劾過於所察之條)吏¶
或居數月而退送故迎新交錯道路中材苟容求全(不/敢)¶
<pb:KR2m0001_WYG_021-2b>¶
(操持/羣下)下材懷危内顧(常恐獲罪/每為私計)一切營私者多二千石¶
益輕賤吏人慢易之或至上書章下(依其所上之章/而下令理之)衆¶
庶知其易危(言易可/傾危)小失意則有離叛之心前山陽亡¶
徒蘇令等縱横吏士臨難莫肯仗節死義以守相威權¶
素奪也(素奪謂先不/假之威權也)孝成皇帝悔之下詔書二千石不¶
為縱(二千石不以故縱/為罪所以優之)遣使者賜金慰厚其意誠謂國¶
家有急取辦於二千石二千石尊重難危乃能使下孝¶
宣愛良人吏(良善也良人吏/善理百姓者)有章劾事留中㑹赦一解¶
<pb:KR2m0001_WYG_021-3a>¶
(不即下理其事恐為擾動故毎/留中或經赦令一切皆解散)故事尚書希下章為煩¶
擾百姓證驗繫理或死獄中章文必有敢告之字廼下¶
(所以丁寧告者/之辭絶其相誣)惟陛下留神擇賢記善忘過容忍臣子¶
勿責以備(不求備/於一人)二千石部刺史三輔縣令有材任職¶
者人情不能不有過差宜可濶畧(當寛恕/其小罪)令盡力者有¶
所勸此方今急務國家之利也前蘇令𤼵(謂蘇令初𤼵/起為盗賊)¶
欲遣大夫使逐問状時見大夫無可使者(謂見在大夫/皆不堪為使)¶
召盩厔令尹逢拜為諫大夫遣之今諸大夫有才能者¶
<pb:KR2m0001_WYG_021-3b>¶
甚少宜先蓄養可成就者則士赴難不愛其死臨事倉¶
卒乃求非所以明朝廷也嘉因薦儒者公孫光滿昌及¶
能吏蕭咸薛修等皆故二千石有名稱天子納而用之¶
○後漢光武時陳事者多言郡國貢舉率非功次故守¶
職益懈而吏事寖疎咎在州郡有詔下公卿朝臣議韋¶
彪上議夫國以簡賢為務賢以孝行為首孔子曰事親¶
孝故忠可移於君是以求忠臣必於孝子之門夫人才¶
行少能相兼是以孟公綽優於趙魏老不可以為滕薛¶
<pb:KR2m0001_WYG_021-4a>¶
大夫忠孝之人持心近厚鍜煉之吏持心近薄三代之¶
所以直道而行也士宜以才行為先不可純以閥閱然¶
要其歸在於選二千石賢則舉貢皆得其人矣帝深納¶
之張衡上疏曰古者以賢取士諸侯歳貢孝武之代郡¶
舉孝亷又有賢良文學之選於是名臣皆出文武並興¶
漢之得人數路而已夫書畫辭賦才之小者匡國理政¶
未有能焉陛下即位之初先訪經術聼政餘日觀省篇¶
章聊以游意當代博弈非以教化取士之本而諸生競¶
<pb:KR2m0001_WYG_021-4b>¶
利作者鼎沸其髙者頗引古訓風喻之言下則連偶俗¶
語有類俳優或竊成文虛冐名氏臣每受詔於盛化門¶
差次錄第其未及者亦復隨輩皆見拜擢既加之恩難¶
復收改但守俸祿於義已加不可復使理人及任州郡¶
昔孝宣㑹諸儒石渠章帝集學士於白虎通經釋義其¶
事優大文武之道所宜從之乃若小能小善雖有可觀¶
孔子以為致逺則泥君子故當致其大者逺者也○魏¶
文帝時詔曰選舉莫取有名名如畫地作餅不可啖也¶
<pb:KR2m0001_WYG_021-5a>¶
吏部尚書盧毓對曰名不足以致異人而可以得常士¶
常士畏教慕善然後有名其後士人多務進趨亷遜道¶
缺時劉寔乃著崇讓論以矯之其辭曰古者聖王之化¶
天下所以貴讓者欲以出賢才息爭競也夫人情莫不¶
皆欲己之賢故勸令讓賢以自明賢豈假讓不賢哉故¶
讓道興賢能之人不求而自出矣至公之舉自立矣百¶
官具任為百官之副亦先具矣一官缺擇衆官所讓最¶
多者而用之審之道也在朝之士相讓於上草廬之人¶
<pb:KR2m0001_WYG_021-5b>¶
咸皆化之推能讓賢之風從此生矣為一國所讓則一¶
國士也天下所共推則天下士也推讓之風行則賢與¶
不肖殊矣此道之行在上者無所用其心因成清議隨¶
之而已賢人相讓於朝大才之人恒在大官小人不爭¶
於野天下無事矣以賢才化無事至道興矣己仰其成¶
復何與焉孔子曰能以禮讓為國乎則不難也在朝之¶
人不務相讓久矣天下化之自魏代以來登進辟命之¶
士及夫在職之吏臨見授叙雖自辭不能終莫肯讓有¶
<pb:KR2m0001_WYG_021-6a>¶
勝己者夫推讓之風息爭競之心生孔子曰上興讓則¶
下不爭也議者僉言代少髙名之才朝廷不有大才之¶
人可以為大官者山澤小人官吏亦復云朝廷之士雖¶
大官名徳皆不及往時人也余以為此二言皆失之矣¶
非時獨乏賢也時不貴讓一人有先衆之稱毁必隨之¶
名不得成使之然也雖令稷契復存亦不復能全其名¶
矣能否混雜優劣不分士無素定之價官職有闕任選¶
之吏不知所用但按官次而舉之同才之人先用者非¶
<pb:KR2m0001_WYG_021-6b>¶
勢家之子則必為有勢者之所念也非能獨賢因其先¶
用之資而復遷之無已不勝其任之病發矣所以見用¶
不息者由讓道廢因資用之人有得失矣故自漢氏以¶
來時開大舉令衆官各舉所知唯才所任不限階次如¶
此者甚數矣其所舉必有當者不聞時有擢用不知何¶
誰最賢故也所舉必有不當者而罪不加不知何誰最¶
不肖也所以不可得知由當時之人莫肯相推賢愚之¶
名不别令其如此舉者知在上者察不能審故敢慢舉¶
<pb:KR2m0001_WYG_021-7a>¶
而進之或舉所賢因及所念一頓而至人數猥多言所¶
舉賢加之髙状相似如一難得而分矣雖舉者不能盡¶
忠其罪亦無由上聞聽察之路濫令其爾也才髙守道¶
之士日馳走於有勢之門日多矣雖國有典刑弗能禁¶
矣夫讓不興之弊非徒賢人在下位不得時進也國之¶
良臣荷重任者亦将以漸受罪退矣何以知其然也孔¶
子以為顔氏之子不貳過耳明非聖人皆有過寵貴之¶
地欲之者多矣惡賢能塞其路過而毁之者亦多矣夫¶
<pb:KR2m0001_WYG_021-7b>¶
謗毁之生非徒空説必因人之㣲過而甚之者也毁謗¶
之言數聞在上者雖欲弗納不能不仗所聞因事之來¶
而㣲察之察之無已其驗至矣得其驗安得不理其罪¶
若知而縱之主威日衰令之不行自此始矣知而皆理¶
之受罪退者稍多大臣有不自固之心夫賢才不進貴¶
臣日疎此有國者之深憂也竊以為改此俗甚易耳何¶
以知之夫一時在官之人雖雜有凡猥之才其中賢明¶
者亦多矣豈可謂皆不知讓賢為貴邪直以其時皆不¶
<pb:KR2m0001_WYG_021-8a>¶
讓習以成俗故遂不為耳人臣初除皆通表上聞名之¶
謝章所由來尚矣原謝章之本意欲進賢能以謝國恩¶
也昔舜以禹為司空禹拜稽首讓於稷契及咎繇使益¶
為虞官讓於熊羆使伯夷典三禮讓於䕫龍唐虞之時¶
衆官初除莫不皆讓也謝章之義葢取於此書記之者¶
欲以永代作則季代所用不能讓賢虚謝見用之恩而¶
已相承不變習俗之失也夫叙用之官得通章表者其¶
讓賢推能乃通其章其不能有所讓徒費簡紙者皆絶¶
<pb:KR2m0001_WYG_021-8b>¶
不通人臣初除各思推賢能而讓之矣讓文付主者掌¶
之三司有缺擇三司所讓最多者而用之此為一公缺¶
三公已先選之矣且主選之吏不必任公而選三公不¶
如令三公自共選一公為詳也四征缺擇四征所讓最¶
多者而用之此為一征缺四征已先選之矣必詳於停¶
缺而令主者選四征也尚書缺擇尚書所讓最多者而¶
用之此為令諸尚書共選一尚書詳於臨缺令主者選¶
入尚書也郡守缺擇衆郡守所讓最多者而用之詳於¶
<pb:KR2m0001_WYG_021-9a>¶
任主者此為令百郡守共選一郡守也夫以衆官百郡¶
之讓與主者共相比不可同歳而論也賢愚皆讓百姓¶
耳目盡為國耳目夫人情爭則欲毁己所不如讓則競¶
推於勝己故代爭則毁譽交錯優劣不分難得而讓也¶
夫貴讓則賢知明出能否之美歴歴相次不能亂也當¶
此時也能退身修己者多矣雖賢智欲守貧賤不可得¶
也馳騖進取而欲人見讓猶却行而求前也夫如此愚¶
智咸知進身求通非修之於己則無由進矣遊外者於¶
<pb:KR2m0001_WYG_021-9b>¶
此相隨而歸矣浮聲虛論不禁而自止矣人無所用其¶
心任衆人讓而天下自化讓可以致此豈可不務之哉¶
○晉始平王文學李重乂以為等級繁多又外官輕而¶
内官重使風俗大弊宜釐改重外選簡階級使官久議¶
曰古之聖王建官垂制所以體國經野自帝王以下代¶
有増損舜命九官周分六職漢採古制仍秦舊倚丞相¶
任九卿雖置五曹尚書令僕射之職始於掌封奏以宣¶
外内事任尚輕而郡守牧人之官重故漢宣稱所與為¶
<pb:KR2m0001_WYG_021-10a>¶
理唯良二千石其有殊政者或賜爵進秩諒得為理大¶
體所以逺比三代也及於東京尚書雖漸優重然令僕¶
出為郡守便入為三公虞延第五倫桓虞鮑昱是也近¶
自魏朝名守杜畿滿寵田國讓(國諱改/稱字)胡質等居郡或¶
十餘年或二十年或加秩假節而不去郡此亦古人苟¶
善其事雖沒代不徙官之義也漢魏以來内官之貴於¶
今最崇而百官等級遂多遷補轉徙如流能否無以著¶
黜陟不得彰此為理之大弊也夫階級繁多而冀官久¶
<pb:KR2m0001_WYG_021-10b>¶
官不久而冀治功成不可得也虞書云三考黜陟幽明¶
周官三年大計羣吏之治而行其誅賞漢法官人或不¶
拘真秩魏初用輕資以先試守臣以為今宜大并羣官¶
等級使同班者不得復稍遷又簡法外議罪之制明試¶
守左遷之例則官人之理盡士必量能而受爵矣居職¶
者日久則政績可考人心自定務求諸己也帝雖善之¶
竟不能行○齊左僕射王儉請解領選謂褚彦回曰選¶
曹之始近自漢末今若反古使州郡貢計三府辟士與¶
<pb:KR2m0001_WYG_021-11a>¶
衆共之猶賢一人之意古者選衆今則不然竒才絶智¶
所以見遺於草澤也彦回曰誠如卿言行之已久卒難¶
為改也○梁尚書左僕射沈約論曰漢末喪亂魏武時¶
始創軍中倉卒權立九品葢以人才優劣非謂代族髙¶
卑因此相沿遂為成法自魏至晉莫之能改州都郡正¶
以才品人而舉代人才升降葢寡徒以慿籍代資用相¶
凌駕都正俗士斟酌時宜品目少多隨事俯仰劉毅所¶
云下品無髙門上品無賤族也歳月遷訛斯化漸篤凡¶
<pb:KR2m0001_WYG_021-11b>¶
厥衣冠莫非二品自此以還遂成卑庶周漢之道以智¶
役愚䑓𨽻參差用成等級魏晉以來以貴役賤士庶之¶
科較然有辨夫人君南靣九重懸絶陪奉朝夕義隔鄉¶
士階闥之任宜有司存武帝天監中約又上疏曰頃自¶
漢代本無士庶之别自非仕宦不至京師罷公卿牧守¶
並還鄉里小人瞻仰以成風俗且黌校棊布𫝊經授受¶
皆學優而仕始自鄉邑本於小吏幹佐方至文學功曹¶
積以歳月乃得察舉人才秀異始為公府所辟遷為牧¶
<pb:KR2m0001_WYG_021-12a>¶
守入作台司漢之得人於斯為盛今之士人並聚京邑¶
其有守土不遷非直愚賤且當今士人繁多畧以萬計¶
常患官少才多無地以處秀才自別是一種任官非若¶
漢代取人之例也假使秀才對五問可稱孝亷答一策¶
能過此乃雕蟲小道非闗理功得失以此求才徒虛語¶
耳鴻臚卿裴子野又論曰書云貴貴為其近於君也天¶
下無生而貴者是故道義可尊無擇負販苟非其人何¶
取代族周衰禮壞政出臣下卿士大夫自相繼及非夫¶
<pb:KR2m0001_WYG_021-12b>¶
嗣嫡猶等家臣且徒歩匹夫見禮侯伯軾閭擁篲無絶¶
於時其後四方豪勢之家門客千數卑身折節比食同¶
袍雖相傾倚亦成風俗迄於二漢尊儒重道朝廷州里¶
學行是先雖名公子孫還齊布衣之士士庶雖分而無¶
華素之隔自晉以來其流稍改草澤髙士猶厠清塗降¶
及季年専稱閥閱自是三公之子傲九棘之家黄散之¶
孫蔑令長之室轉令互爭銖兩所論必門户所議莫賢¶
能苟且之俗成傲慢之禍作非所以敦𢎞退讓厲徳興¶
<pb:KR2m0001_WYG_021-13a>¶
化之道也○宋明帝聰博好文史才思朗㨗少讀書奏¶
號七行俱下每國有禎祥及行幸讌集輒陳詩展義且¶
以命朝臣其戎士武夫則託請不暇困於課限或買以¶
應詔焉於是天下向風人自藻餙雕蟲之藝盛於時矣¶
又論曰古者四始六義總而為詩既行四方之風且彰¶
君子之志勸善懲惡王化本焉而後之作者思存枝葉¶
繁華藴藻用以自通若夫悱惻芳芬楚騷為之祖靡漫¶
容與相如扣其音由是隨聲逐響之儔棄指歸而無執¶
<pb:KR2m0001_WYG_021-13b>¶
賦歌詩頌百揆五車蔡邕等之俳優揚雄悔為童子聖¶
人不作雅鄭誰分其五言為詩家則蘇李自出曹劉偉¶
其風力潘陸固其枝柯爰及江左稱彼顔謝箴繡鞶帨¶
無取廟堂宋初迄於元嘉多為經史大明之代實好斯¶
文髙才逸韻頗謝前哲波流同尚滋有篤焉自是閭閻¶
少年貴游總角罔不擯落六藝吟咏情性學者以博依¶
為急務謂章句為専魯淫文破典斐爾為曹無被於管¶
絃非止乎禮義深心主卉木逺致極風雲其興浮其志¶
<pb:KR2m0001_WYG_021-14a>¶
弱巧而不要隠而不深討其宗途亦有宋之遺風也若¶
季子聆音則非興國鯉也趨室必有不敦荀卿有言亂¶
代之徴文章匿綵而斯豈近之乎(蕭子顯曰自宋以來/謝靈運顔延年以文)¶
(章彰於代謝荘袁淑又以才藻係之朝廷之士及閭閻/衣冠莫不仰其風流競為辭賦之事五經文句無復通)¶
(其義/者)○後魏孝文時髙祐上疏云今之選舉不採識理¶
之優劣専簡年勞之多少斯非盡才之謂宜停此薄藝¶
棄彼巧勞唯才是取官方斯穆又勲舊之族雖年勤可¶
錄而才非撫人則可加之以爵賞不宜委之以方任所¶
<pb:KR2m0001_WYG_021-14b>¶
謂王者可私人以財不可私人以官帝善之韓麒麟子¶
顯宗上言前代取士必先正名故有賢良方正之稱今¶
州郡貢察徒有秀孝之名而無秀孝之實而朝廷但檢¶
其有門地遂不復彈坐如此則可別貢門地以叙士人¶
何假置秀孝之名也夫門地者是其祖父之遺烈亦何¶
益於皇家苟有竒才雖屠釣奴虜之賤亦用之苟非其¶
人雖三后之𦙍自墜於皂𨽻矣或云無竒才不若取士¶
於文然此亦失矣豈可以代無周召便廢宰相而不置¶
<pb:KR2m0001_WYG_021-15a>¶
哉但當校其寸長銖重者即先叙之則賢才無遺矣孝¶
明帝時清河王懌以官人失序上表曰孝文帝制出身¶
之人本以門品髙下有恒若准資䕃自公卿令僕之子¶
甲乙丙丁之族上則散騎祕著下逮御史長兼皆條例¶
昭然文無虧沒自此或身非三事之子解褐公府正佐¶
地非甲乙之類而得上宰行僚自兹以降亦多乖舛且¶
參軍事専非出身之職今必釋褐而居祕著本為起家¶
之官今或遷轉以至斯皆仰失先准有違明令非所謂¶
<pb:KR2m0001_WYG_021-15b>¶
式遵遺範奉順成規此雖官人之失相循已久然推其¶
彌漫抑亦有由何者信一人之明當九流之廣必令該¶
鑑氏族辨照人倫才識有限固難審悉所以州置中正¶
之官清定門胄品藻髙卑四海畫一専尸衡石任實不¶
輕故自置中正以來暨於太和之日莫不髙擬其人妙¶
盡兹選皆須名位重於鄉國才徳允於具瞻然後可以¶
品裁州郡綜覈人物今之所置多非其人乞明為勅制¶
使官人選才備依先㫖無令能否乖方違才易務并革¶
<pb:KR2m0001_WYG_021-16a>¶
選中正一依前軌庶清源有歸流序允穆靈太后詔依¶
表施行而終不能用薛淑為吏部郎中先是崔亮奏立¶
停年之格不簡人才専問勞舊淑乃上書曰若使選曹¶
唯取年勞不簡賢否便即義均行鴈次若貫魚勘簿呼¶
名一吏足矣數人而用何謂銓衡今請郡縣之職吏部¶
先盡擇才務取亷平淳直素行有聞并學通古今曉逹¶
理體者以應其選不拘入職逺近年勲多少其積勞之¶
中有才堪牧人者先在用之限其餘不堪者既壮藉其¶
<pb:KR2m0001_WYG_021-16b>¶
力豈容老而棄之将佐丞尉去人積逺小小當否未為¶
多矣宜依次補序以酬其勞書奏不報徐因引見復陳¶
言曰漢朝常令三公大臣舉賢良方正有道直言極諫¶
之士以為長吏監撫黎元自晉末以來此風遂替今四¶
方初定務在養賢請依漢氏更立四科令三公宰貴各¶
薦時賢以補郡縣明立條格防其阿黨之端詔下公卿¶
議之亦寝矣○後周樂遜上疏論選舉曰選曹掌錄勲¶
賢補擬官爵必宜與衆共知有明揚之授使人得盡心¶
<pb:KR2m0001_WYG_021-17a>¶
如覩白日其才有陞降其功有厚薄祿秩所加無容不¶
審即如州郡選置猶集鄉閭况天下選曹不取人物若¶
方州列郡自可内除此外付選曹銓叙者既非機事何¶
足可密人生處代以榮祿為重修身履行以慕聲名然¶
逢時既難失時為易其選置之日宜令衆心明白然後¶
呈奏使功勤見知品物稱悦○隋文帝開皇中治書侍¶
御史李鍔以選才失中上書曰自魏之三祖更尚文詞¶
忽君人之大道好雕蟲之小藝下之從上有同影響競¶
<pb:KR2m0001_WYG_021-17b>¶
騁浮華遂成風俗江左齊梁其弊彌甚貴賤賢愚唯務¶
吟咏遂復遺理存異尋虛逐㣲競一韻之竒爭一字之¶
巧連篇累牘不出月露之形積案盈箱唯是風雲之状¶
代俗以此相髙朝廷據兹擢士祿利之路既開愛尚之¶
情愈篤於是閭里童昏貴游總角未窺六甲先製五言¶
至如羲皇舜禹之典伊傅周孔之業不復闗心何嘗入¶
耳以傲誕為清虛以緣情為勲績指儒素為古拙用辭¶
賦為君子故文筆日煩其政日亂良由棄大聖之軌範¶
<pb:KR2m0001_WYG_021-18a>¶
搆無用以為用也捐本逐末流徧華壤遞相師祖澆漓¶
愈扇及大隋受命聖道聿興屛黜輕浮遏止華偽自非¶
懷經抱質志道依仁不得引領縉紳參厠纓冕是以開¶
皇四年並詔天下公私文翰并宜實錄其年九月泗州¶
刺史司馬幼之上表華&KR0233;付所司理罪由是公卿大臣¶
咸知正路莫不鑚仰墳索棄絶華綺擇先王之令典行¶
大道於兹代如聞在外州縣仍踵弊風選吏舉人未遵¶
典則至於宗黨稱孝鄉曲歸仁學必典謨交不苟合則¶
<pb:KR2m0001_WYG_021-18b>¶
擯落私門不加收齒其學不稽古逐俗隨時作輕薄之¶
篇章結朋黨而稱譽則選充吏職舉送天朝葢由縣令¶
刺史未行風教猶挾私情不存公道臣既忝憲司職當¶
糾察若聞風即劾恐挂網者多請勒諸司普加捜訪有¶
如此者具状送䑓¶
　¶
　¶
　通典卷十六¶
