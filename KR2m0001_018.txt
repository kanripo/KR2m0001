# -*- mode: mandoku-view; -*-
#+TITLE: 通典
#+DATE: 2015-08-24 22:48:51.003273
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷十三
<pb:KR2m0001_WYG_018-1a>¶
欽定四庫全書¶
　通典卷十三¶
　　唐　京　兆　杜　佑　君　卿　纂¶
　選舉¶
自昔羲后以物命官事簡人淳唯以道化上無求欲於¶
下下無干進於上百姓自足海内乂安不是賢而非愚¶
不沽名而尚行推擇之典無所聞焉爰洎唐虞之官人¶
也俾乂水土緝熙帝載敷五教正五刑播百榖典三禮¶
<pb:KR2m0001_WYG_018-1b>¶
咨於四嶽明揚側陋詢事考言故舉無失徳然猶三載¶
考績三考黜陟幽明流四凶族不仁者逺斯則選賢任¶
能之大畧也三王之代朴散俗澆難以道馭務勤其教¶
立庠塾於鄉閭建黌學於都邑訓公卿大夫之子弟設¶
俊造之目而朂勉成之自㓜年入學至四十方仕然後¶
行備業全事理績茂秦漢以降乃異於斯其行教也不¶
深其取材也務速欲人浸漬於五常之道皆登仁壽之¶
域何可及已夫上材蓋寡中材則多有可移之性敦其¶
<pb:KR2m0001_WYG_018-2a>¶
教方善若不敦其教欲求多賢亦不及已非今人多不¶
肖古人多材能在施政立本使之然也而况以言取士¶
既已失之考言唯華失之愈逺若變兹道材何逺乎¶
　　第一歴代制上¶
　　第二歴代制中¶
　　第三歴代制下　考績附¶
　　第四雜論議上¶
　　第五雜論議中¶
<pb:KR2m0001_WYG_018-2b>¶
　　第六雜論議下¶
　選舉一¶
　　歴代制上(周/)　(秦/)　(漢/)　(後漢/)¶
周官大司徒職以鄉三物教萬民而賔興之(一曰六徳/二曰六行)¶
(三曰六藝並/具學篇中)詩書禮樂謂之四術四術既脩九年大成¶
凡士之有善鄉先論士之秀者升諸司徒曰選士司徒¶
論選士之秀者而升諸學曰俊士既升而不征者曰造¶
士大樂正論造士之秀者升諸司馬曰進士司馬論進¶
<pb:KR2m0001_WYG_018-3a>¶
士之賢者及鄉老羣吏獻賢能之書於王王再拜受之¶
登於天府藏於祖廟内史書其貳而行焉(書其貳謂/寫其副本)任¶
其職也則鄉大夫鄉老舉賢能而賔其禮司徒教三物¶
而興諸學司馬辯官材以定其論太宰詔廢置而持其¶
柄内史贊與奪而貳於中司士掌其版而知其數論定¶
然後官之任官然後爵之位定然後禄之擇材取士如¶
此之詳也○秦自孝公納商鞅策富國强兵為務仕進¶
之途唯闢田與勝敵而已以至始皇遂平天下○漢髙¶
<pb:KR2m0001_WYG_018-3b>¶
祖初未遑立制至十一年乃下詔曰賢士大夫既與我¶
定有天下而不與我共安利之可乎有肯從我遊者吾¶
能尊榮之以布告天下其有稱明法者御史中執法郡¶
守必身勸勉遣詣丞相府署其行義及年有其人而不¶
言者免官又制諸侯王得自除内史以下漢獨為置丞¶
相也惠帝四年詔舉人孝悌力田者復其身髙后元年¶
初置孝悌官二千石者一人(特置此官而尊其秩欲以/勸勉天下各令敦行務本)¶
文帝因晁錯言務農貴粟詔許人納粟得拜爵及贖罪¶
<pb:KR2m0001_WYG_018-4a>¶
至景帝後元二年詔曰有市籍貲多不得官唯亷士寡¶
欲易足今貲算十以上乃得官貲少則不得官朕甚愍¶
之減至四算得官(有市籍謂賈人有財不得為吏貲萬/錢算百二十也算十十萬也時疾吏)¶
(之貪以為衣食足知榮辱故限貲十萬乃/得為吏亷士無貲減至四算乃得官也)武帝建元初¶
始詔天下舉賢良方正直言極諫之士其理申商韓非¶
蘇秦張儀之言亂國政皆罷之(申商韓刑名之學蘇/張縦横之説並不可)元¶
光元年舉賢良董仲舒對曰今之郡守縣令民之師帥¶
所使承流而宣化也故師帥不賢則主徳不宣恩澤不¶
<pb:KR2m0001_WYG_018-4b>¶
流今吏既無教訓於下或不承用主上之法暴虐百姓¶
與姦為市(言小吏有為姦欺者守令不/舉乃反與之交易求利也)貧窮孤弱寃苦¶
失職甚不稱陛下之意夫長吏多出於郎中中郎吏二¶
千石子弟選郎吏又以富貲未必賢也且古所謂功者¶
以任官稱職為差非謂積日累久也故小材雖累日不¶
離於小官賢材雖未久不害為輔佐是以有司竭力盡¶
智務治其業而以赴功今則不然累日以取貴積久以¶
致官是以亷恥貿亂賢不肖混淆也請令諸侯列卿郡¶
<pb:KR2m0001_WYG_018-5a>¶
守二千石各擇其吏民之賢者歳貢各二人以給宿衛¶
且以觀大臣之能所貢賢者有賞不肖者有罰夫如是¶
諸侯吏二千石皆盡心於求賢天下之士可得而官使¶
也(授之以官以/使其材也)無以日月為功實試用賢能為上量材¶
而授官錄徳而定位(錄謂存/視也)則亷恥殊路賢不肖異處¶
矣帝於是令郡國舉孝亷各一人(孝謂善事父母/亷謂清潔亷隅)又制¶
郡國口二十萬以上歳察一人四十萬以上二人六十¶
萬三人八十萬四人百萬五人百二十萬六人不滿二¶
<pb:KR2m0001_WYG_018-5b>¶
十萬二歳一人不滿十萬三歳一人限以四科一曰徳¶
行髙潔志節清白二曰學通行修經中博士三曰明習¶
法令足以決疑能按章覆問文中御史四曰剛毅多畧¶
遭事不惑明足決斷材任三輔縣令至五年又詔徴吏¶
人有明當代之務習先聖之術者縣次給食令與計偕¶
(計者上計簿使也郡國毎歳遣詣京師上之偕者/俱也令所徴之人與計者俱來而縣次給之食也)元朔¶
元年又詔曰夫本仁祖義褒徳禄賢勸善刑暴(本仁祖/義謂以)¶
(仁義為/本始)五帝三王所繇昌也故詔執事興亷舉孝庶㡬¶
<pb:KR2m0001_WYG_018-6a>¶
成風夫十室之邑必有忠信三人同行厥有我師今或¶
至闔郡而不薦一人(闔閉也總一郡之/中故言闔郡也)是化不下究而¶
積行之君子壅於上聞也(究竟也言見壅遏/不得聞於天子也)且進賢受¶
上賞蔽賢䝉顯戮古之道也其與中二千石禮官博士¶
議不舉者罪是時天下慎法莫敢謬舉而貢士蓋鮮故¶
有斯詔有司奏請議曰古者諸侯貢士一適謂之好徳¶
(適得其/人也)再適謂之賢賢三適謂之有功廼加九錫(九錫/者一)¶
(曰車馬二曰衣服三曰樂懸四曰朱户五曰納陛六曰/虎賁百人七曰鈇鉞八曰弓矢九曰秬鬯此皆天子制)¶
<pb:KR2m0001_WYG_018-6b>¶
(度尊之故事錫與但數少耳然九錫經本無文周禮以/為九命春秋説有之九錫備物伯者盛禮齊桓晉文猶)¶
(不能備今三進賢便受之似不然也當受進賢之/錫尚書大𫝊云三適謂之有功賜以車服弓矢)不貢¶
士一則黜爵再則削地三則黜爵削地畢矣夫附下罔¶
上者死附上罔下者刑與聞國政而無益於人者斥在¶
上位而不能進賢者退其不舉孝不奉詔當以不敬論¶
(為其不求/士報國也)不察亷為不勝任也當免奏可凡郡國之官¶
非傅相其他既自署置又調屬僚及部人之賢者舉為¶
秀才亷吏而貢於王庭多拜為郎居三署無常員或至¶
<pb:KR2m0001_WYG_018-7a>¶
千人屬光禄勲故卿校牧守居閑待詔或郡國貢選公¶
車徴起悉在焉光禄勲復於三署中銓第郎吏歳舉秀¶
才亷吏出為他官以補缺員(後漢/制同)元封五年又詔曰蓋¶
有非常之功必待非常之人故馬或奔踶而致千里(踶/蹋)¶
(也奔走也奔踶者乘之即/奔立則蹋人踶徒計反)士或有負俗之累而立功名¶
(負俗謂被世譏/論也累力瑞反)夫泛駕之馬(泛覆也音芳勇反覆駕者/言馬有逸氣而不循軌轍)¶
(也/)跅弛之士(跅者跅落無檢局也弛者放/廢不遵禮度也跅音吐各反)亦在御之而¶
已其令州縣察吏人有茂材異等(茂材異等者超等/軼羣不與凡同也)可¶
<pb:KR2m0001_WYG_018-7b>¶
為將相及使絶國者(絶逺/之國)初公孫𢎞以儒術為丞相天¶
下之學靡然嚮風時太常孔臧等請為太常博士官置¶
弟子五十人復其身太常擇人年十八以上儀状端正¶
者補博士弟子郡國縣道邑有好文學敬長上肅政教¶
順鄉里出入不悖所聞者二千石謹察可者當與計偕¶
詣太常得受業如弟子一歳皆輒試能通一藝以上補¶
文學掌故缺其髙第可以為郎中者太常籍奏即有秀¶
才異等輒以名聞其不事學若下材及不能通一藝輒¶
<pb:KR2m0001_WYG_018-8a>¶
罷之而請諸不稱者罰時外事四夷内闕用度仍募人¶
入羊榖奴婢得授官増秩復役除罪大至封侯卿大夫¶
小者郎吏繇是吏道雜而多端官職耗廢矣孝昭始元¶
初遣故廷尉王平等五人(前為此官今不/居官皆謂之故)持節行郡國¶
舉賢良孝宣帝時諫議大夫王吉上言曰今使吏得任¶
子弟(子弟以父兄/任為郎也)率多驕驁不通古今(驁與/傲同)至於積功¶
理人無益於人此伐檀所為作也(伐檀詩篇名/刺不用賢也)宜明選¶
求賢除任子弟之令黄龍初制凡官秩六百石者不得¶
<pb:KR2m0001_WYG_018-8b>¶
舉為亷吏孝元帝永光元年二月詔丞相御史舉質朴¶
敦厚遜讓有行者光禄歳以此科第郎從官(始令丞相/御史舉此)¶
(四科人以擢用之而見在郎及從官又令光禄/毎歳依此科考校定其第髙下知其人賢否也)又詔列¶
侯舉茂材諫議大夫張勃舉太官獻丞陳湯(獻丞主/貢獻物)湯¶
有罪勃坐削户二百㑹薨故賜謚曰繆侯(以其所舉不/得人故加惡)¶
(謚繆者/妄也)其為勸勵也如是故官得其材位必久安為吏¶
者長子孫居官者以為姓號三代以降斯之為盛建昭¶
中因西羌反及日蝕京房奏百官各試其功災異可息¶
<pb:KR2m0001_WYG_018-9a>¶
遂詔房作考功課之法(具考/績篇)成帝建始四年初置常侍¶
曹尚書一人主公卿又有二千石曹尚書一人掌郡國¶
二千石蓋選曹之所起也漢諸帝凡日蝕地震山崩川¶
竭天地大變皆詔天下郡國舉賢良方正極言直諫之¶
士率以為常又其有要任使皆標其目而令舉之(王莽/時太)¶
(常學子弟歳舉甲科四十人為郎中乙科二/十人為太子舍人丙科四十人為文學掌故)○後漢光¶
武十二年詔三公舉茂材各一人亷吏各二人左右將¶
軍歳察亷吏各二人光禄歳舉郎茂材四行各一人察¶
<pb:KR2m0001_WYG_018-9b>¶
亷吏三人中二千石歳察亷吏各一人廷尉大司農二¶
人将兵将軍歳察亷吏各二人監御史司𨽻州牧歳舉¶
茂材各一人改前漢常侍曹尚書為吏曹尚書其時選¶
舉於郡國屬功曹於公府屬東西曹於天䑓屬吏曹尚¶
書亦曰選部而尚書令總之其所進用加以歳月先後¶
之次凡郡國守相視事未滿歳不得察舉孝亷吏以其¶
未久不周知也所徴舉率皆特拜不復簡試士或矯飾¶
謗議漸生章帝建初元年詔曰夫鄉舉里選必累功勞¶
<pb:KR2m0001_WYG_018-10a>¶
今刺史守相不明真偽茂材孝亷歳以百數(漢曰秀才/後漢避光)¶
(武諱故曰茂/才魏曰秀才)既非能著而當授之政事甚無謂也每尋¶
前代舉人貢士或起畎畝不繫閥閲敷奏以言則文章¶
可採明試以功則理有異迹文質彬彬朕甚嘉之始復¶
用前漢丞相故事以四科辟士(武帝因董仲舒之言立/制故事在丞相府今復)¶
(用之第一科補西曹南閤祭酒二科補/議曹三科補四辭入奏四科補賊決)凡所舉士先試¶
之以職乃得充選其徳行尤異不宜試職者疏於他状¶
舉非人兼不舉者罪舊制大郡口五六十萬舉孝亷二¶
<pb:KR2m0001_WYG_018-10b>¶
人小郡二十萬并有蠻夷者亦舉二人和帝以為不均¶
下公卿㑹議司徒丁鴻司空劉方上言凡口率之科宜¶
有階品蠻夷雜錯不得為數自今郡國率二十萬口歳¶
舉孝亷一人四十萬二人六十萬三人八十萬四人百¶
萬五人百二十萬六人不滿二十萬二歳一人不滿十¶
萬三歳一人帝從之又制緣邊郡口十萬以上歳舉孝¶
亷一人不滿十萬二歳舉一人五萬以下三歳一人(推/核)¶
(當時户口一歳所/貢不過二百餘人)安帝永初二年詔王官屬墨綬下至¶
<pb:KR2m0001_WYG_018-11a>¶
郎謁者經任博士居鄉里有亷清孝順之稱才任理人¶
者國相歳移名與計偕上尚書公府通調令得外補順¶
帝又増甲乙科員十人除郡國耆儒皆補郎舍人陽嘉¶
元年尚書令左雄改察舉之制限年四十以上儒者試¶
經學文吏試章奏如有顔回子竒之類不拘年齒尚書¶
僕射胡廣尚書郭䖍等駮之曰選舉因才無拘定制六¶
竒之策不出經學鄭産之政非必章奏甘竒顯用年乖¶
强仕終賈揚聲亦在弱冠漢承周秦兼覽殷夏祖徳師¶
<pb:KR2m0001_WYG_018-11b>¶
經參雜霸軌聖主賢臣代以致理貢舉之制莫或廻革¶
今以一臣之言不可剗戻舊章竟從雄議於是雄上言¶
郡國孝亷古之貢士出則宰人宣協風教若其靣牆則¶
無所施用孔子曰四十而不惑禮稱强仕請自今孝亷¶
年不滿四十不得察舉皆請先詣公府諸生試家法(儒/有)¶
(一家之學/故曰家法)文吏課牋奏副之端門練其虚實以觀異能¶
以美風俗有不承科令者正其罪法若有茂才異行自¶
可不拘年齒帝從之於是班下郡國明年有廣陵孝廉¶
<pb:KR2m0001_WYG_018-12a>¶
徐淑年未及舉䑓郎疑而詰之對曰詔書有如顔回子¶
竒不拘年齒是故本郡以臣充選郎不能屈雄詰之昔¶
顔回聞一知十孝亷聞一知㡬淑無以對乃遣還郡於¶
是濟隂太守胡廣等十餘人皆坐繆舉免黜唯汝南陳¶
蕃潁川李膺下邳陳球等三十餘人得拜郎中自是牧¶
守畏慄莫敢輕舉雄在尚書迄於永嘉十餘年間察選¶
清平多得其人雄又奏徴海内名儒為博士使公卿子¶
弟為諸生有志操者加其俸禄及汝南謝亷河南趙建¶
<pb:KR2m0001_WYG_018-12b>¶
年始十二各能通經雄並奏拜童子郎自是負書來學¶
雲集京師侍中張衡上疏曰自初舉孝亷到今二百年¶
必先孝行行有餘力乃草文法耳今詔書一以能誦章¶
句結奏案為限雖有至孝不當其科所謂損本而求末¶
者也自改試以來累有妖星震裂之災是天意不安於¶
此法故也後黄瓊為尚書令以雄前所上孝亷之選専¶
用儒學文吏於取士之義猶有所違乃奏増孝悌及能¶
從政者為四科(范曄曰漢初詔舉賢良方正州郡察孝/亷秀才斯亦古諸侯貢士之方也中興)¶
<pb:KR2m0001_WYG_018-13a>¶
(以後復増敦朴有道賢能直言獨行髙節質直清白敦/厚之屬榮路既廣自是竊名偽服浸以流競權門貴仕)¶
(請謁繁興自左雄任事限年試才雖頗有不密固亦因/識時宜而黄瓊胡廣張衡崔瑗之徒泥滯舊方互相詭)¶
(駮循名者屈其短算實者挺其效雄在尚書天下不敢/謬選十餘年間稱為得人斯亦效實之徴乎舊典選舉)¶
(委任三府三府有選叅議掾屬咨其行状度其器能受/試任用責以成功名無可察然後付之尚書之舉刺請)¶
(下廷尉覆案虛/實行其誅罰)桓帝建和初詔諸學生年十六以上比¶
郡國明經試次第上名髙第十五人上第十六人為中¶
郎中第十七人為太子舍人下第十七人為王家郎永¶
壽二年甲午詔復課試諸生補郎舍人其後復制學生¶
<pb:KR2m0001_WYG_018-13b>¶
滿二嵗試通二經者補文學掌故其不通二經者須後¶
試復隨輩試通二經者亦得為文學掌故其已為文學¶
掌故者滿二嵗能通三經者擢其髙第為太子舍人其¶
不得第者後試復隨輩試第復髙者亦得為太子舍人¶
已為太子舍人滿二嵗試能通四經者擢其髙第為郎¶
中其不得第者後試復隨輩試第復髙者亦得為郎中¶
已為郎中滿二嵗試能通五經者擢其髙第補吏隨才¶
而用其不得第者後試復隨輩試第復髙亦得補吏其¶
<pb:KR2m0001_WYG_018-14a>¶
後綱紀隳紊凡所選用莫非情故時議以州郡相阿人¶
情比周乃制婚姻之家及兩州之人不得相臨遂復有¶
三互法(三互謂婚姻之家及兩州不得交互為吏是時/史弼遷山陽太守其妻鉅野薛氏女以三互自)¶
(上轉拜平/原相是也)禁網益密選用彌艱幽冀二州欠闕而公府¶
限以三互經時不補議郎蔡邕上言曰伏見幽冀舊壤¶
鎧馬所出比年兵饑漸至空耗闕職經時吏人延屬而¶
三府選舉逾月不定以避三互十二州有禁當取二州¶
之士又二州之士或復限以嵗月狐疑淹遲以失事㑹¶
<pb:KR2m0001_WYG_018-14b>¶
愚以為三互之禁禁之薄者但申以威靈明其憲令在¶
任之人豈不戒懼而坐設三互自生留閡邪昔韓安國¶
起自徒中買臣出於幽賤並以才宜還守本邦豈復顧¶
循三互繼以末制者乎臣願蠲除近禁其諸州刺史器¶
用可授者無拘日月三互以差厥中靈帝不省是時諸¶
博士試甲乙科爭第髙下更相告訟頗行賄賂改蘭䑓¶
漆書之經以合其私文者帝乃詔諸儒讎定五經而䥴¶
石以刋其文使蔡邕等書為古文篆𨽻三體立於太學¶
<pb:KR2m0001_WYG_018-15a>¶
門謂之石經自是爭者乃息凡學士不得有金痍痼疾¶
督書其版舉主保之(其督郵版状曰生事愛敬喪沒如/禮通易尚書詩禮春秋孝經論語)¶
(兼綜載籍窮㣲闡奥師事某官見授門徒五十人以上/隱居樂道不求聞達身無金痍痼疾三十六屬不與妖)¶
(惡交通王侯賞賜行應四科經任博士下署某官某甲/保舉順帝諱保改稱守沈既徴曰初順帝推心虚己延)¶
(企天下之士以𤣥纁玉帛徴魯陽樊英既至天子為降/寝殿設壇席待如神明尚書奏引延問得失英所對唯)¶
(常言無宏謨博畧可以動觀聼繇是流俗諠囂以為處/士純盜虛聲襲俗而已物議不允是時閹官秉政姻黨)¶
(徧天下故士君子羞為儕偶太學諸生三萬餘人郭泰/賈彪為之冠李杜陳范為其徒更相褒重危言髙論横)¶
(議得失朝廷政刑必品裁之公卿皆畏迎門倒屣折節/自下議者咸以為文儒復興唯申屠蟠曰不然當戰國)¶
<pb:KR2m0001_WYG_018-15b>¶
(間處士干時列國之君至有擁篲為前驅者卒致焚書/坑儒之禍兹其兆矣既而羣士以善惡相驅或譏誣相)¶
(加一彼一此連為鉤黨而閹豎等搆成釁故乃誣告郡/士以交結訕謗圖為不軌靈帝震怒悉令逮捕之於是)¶
(遂有黨錮之獄始自周福房植成於李膺張儉名士死/獄中者百餘人其支黨因縁或詞濫而誅從禁廢者六)¶
(七百人從古以來諸生之盛莫如是善人喪敗亦莫如/是者仲尼有言曰人而不仁疾之已甚亂也是以君子)¶
(之道貴闇然而日章故衣錦尚褧惡/其昭昭也嗟乎申屠子龍其知言歟)¶
　¶
　¶
　通典卷十三¶
