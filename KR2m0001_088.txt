# -*- mode: mandoku-view; -*-
#+TITLE: 通典
#+DATE: 2015-08-24 22:48:52.508131
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷八十三
<pb:KR2m0001_WYG_088-1a>¶
欽定四庫全書¶
　道典卷八十三¶
　　唐　京　兆　杜　佑　君　卿　纂¶
　禮四十三　凶五¶
　　䘮制之一¶
　　初䘮(終稱附○東周政衰諸侯踰僭或已削去周/典重遭秦皇焚書舊制遂多蕩滅漢魏以降)¶
　　　(儒者乃推士禮制當時之儀耳他皆類此○周/  漢  魏)¶
周制(天子之制具/大䘮初崩卷)國君大夫疾病外内皆掃(疾困曰病/外内皆掃)¶
<pb:KR2m0001_WYG_088-1b>¶
(為賓客来問/疾掃悉報反)徹懸(聲音動人病者欲静也几樂器天子/宫懸諸侯軒懸大夫判懸士特懸)¶
寝東首於北牖下(病者恒居/北牖下也)廢牀徹褻衣加新衣體一¶
人(廢去也人始生在地去牀庶其生氣反也徹褻衣則/所加者新朝服也加朝服者眀其終於正也體手足)¶
(也四人持之為其/不能自屈伸也)男女改服(為賓客来問/病亦朝服也)屬纊以俟絶¶
氣(纊新綿也易動摇置口鼻/之上以為候也屬音燭)男子不死於婦人之手婦¶
人不死於男子之手(君子重終/為其相褻)士死於適(音/的)室幠(音/呼)用¶
斂衾(適室正寝之室疾者齊故於正寝焉疾時處北牖/下死而遷之當牖有牀袵幠覆也斂衾乃大斂所)¶
(用之衾小斂/衾當陳也)君夫人卒於路寝大夫世婦卒於適寝内¶
<pb:KR2m0001_WYG_088-2a>¶
子未命則死於下室遷尸於寝士之妻皆死於寝(内子/卿之)¶
(妻下室/其燕處)天子死曰崩(崩者自上/顛墜之名)諸侯曰薨(薨顛壊/之聲)大夫¶
曰卒(卒終也君/子曰終)士曰不禄(不禄不/終其禄)庶人曰死(死之言澌/也精神盡)¶
(也/)死冦曰兵(異於凡人當饗録其/後也王肅曰兵死也)○漢石渠議聞人通¶
漢問云記曰君赴於他國之君曰不禄夫人曰寡小君¶
不禄大夫士或言卒死皆不能眀戴聖對曰君死未葬¶
曰不禄既葬曰薨又問尸服卒者之上服士曰不禄言¶
卒何也聖又曰夫尸者所以象神也其言卒而不言不¶
<pb:KR2m0001_WYG_088-2b>¶
禄者通貴賤尸之義也通漢對曰尸象神也故服其服¶
士曰不禄者諱辭也孝子諱死曰卒五經通義云春秋¶
説題辭曰大夫曰卒精耀終也卒之為言終於國也士¶
曰不禄不禄為身消名章也白虎通曰天子稱崩何别¶
尊卑異生死也崩之為言□然僵天下也庶人曰死魂¶
魄去心死之為言澌精氣窮也又曰人死謂之䘮何言¶
其䘮亡不得見不直言死稱䘮者孝子之心不忍言也¶
○魏明帝詔亭侯以上稱薨夫爵命等級貴賤之序非¶
<pb:KR2m0001_WYG_088-3a>¶
待偏制盖禮關存亡故諸侯大夫既終之稱以薨卒為¶
别今縣鄉亭侯不幸稱卒非也禮大夫雖食采不加爵¶
鄉縣亭侯既受符䇿茅土名曰列侯非徒食采之比也¶
於通存亡之制豈得同稱卒耶其亭侯以上當改卒稱¶
薨三府上事博士張敷等進議諸王公大将軍縣亭侯¶
以上有爵土者依諸侯禮皆稱薨關外侯無土銅印當¶
古稱不禄千石六百石下至二百石皆詣臺拜受與古¶
士受命同依禮稱不禄髙堂崇議諸侯曰薨亦取隕墜¶
<pb:KR2m0001_WYG_088-3b>¶
之聲也禮王者之後公及王之上公九命為二伯者侯¶
伯皆執珪子男及王之公皆執璧其卒皆曰薨今可使¶
二王後公及諸國王執珪大將軍縣亭侯有爵土者車¶
騎衛将軍辟召掾屬與三公俱執璧者卒皆稱薨禮大¶
夫曰卒者言陳力展志功成事卒無遺恨也今太中大¶
夫秩千石諫議中散大夫秩皆六百石此正天子之大¶
夫也而使下與二百石同列稱不禄為大夫死貶從士¶
殆非先聖制禮之意也士不禄者言士業未卒不終其¶
<pb:KR2m0001_WYG_088-4a>¶
禄也尚書曹訪云官僚終卒依禮各有制至於其間令¶
長以下通言物故不知物故之名本何所出髙堂崇曰¶
聞之先師物無也故事也言無復能於事者也¶
　　復(始卒事位及奠訃告等附○周/)　(大唐/)¶
周制司服供服𨽻僕復於小寝大寝(小寝髙祖以下廟/之寝始祖曰大寝)¶
(也/)夏采掌大䘮以冕服復於太廟以乘車建綏復於四¶
郊(求之王平生有事之處也乘車玉輅於太廟以冕服/不出宫也四郊以綏出國門此行道也鄭司農云復)¶
(謂始死招魂復魄也夏采天子之官也故以冕服太廟/始祖之廟也綏以旄牛尾為之綴於幢上所謂注旄於)¶
<pb:KR2m0001_WYG_088-4b>¶
(干首者也王祀四郊乘玉輅建太/常今以之復去其旒異之於生也)復曰天子復矣(始死/呼魄)¶
(辭也不呼名/臣不名君也)告䘮曰天王登遐(告赴也登上也遐己/也上已者若言仙去)諸¶
侯大夫復其有林麓則虞人設階無林麓則狄人設階¶
(復者招魂復魄也階所乘以升屋者也虞人主林/麓之官也狄人樂吏之賤者也階梯也簨簴之類)諸侯¶
小臣復復者朝服君以衮夫人以闕狄大夫以𤣥赬世¶
婦以襢衣士以爵弁士妻以褖衣復者以簪裳於衣左¶
荷之扱領於帶皆升自前東榮中屋履危北面招以衣¶
三號曰臯某復捲衣投於前司服受之用箧升自阼階¶
<pb:KR2m0001_WYG_088-5a>¶
以衣尸(小臣君之近臣也朝服而復所以事君之衣也/復用死者之祭服以其求神也君以衮謂上公)¶
(也夫人以闕狄互言之耳上公用衮則夫人用褘衣侯/伯用鷩其夫人用褕狄子男以毳其夫人乃用闕狄矣)¶
(赬赤也𤣥衣赤裳所謂卿大夫自𤣥冕而下之服也其/世婦亦以襢衣雜記云内子以鞠衣襃衣素紗下大夫)¶
(以襢衣其餘如士注云内子卿之適妻也下大夫謂下/大夫之妻也榮屋翼也升東榮者謂卿大夫士也天子)¶
(諸侯言東霤危棟上也號若云臯某復也北面招求諸/幽之義臯長聲也某死者之名也復反也司衣以箧待)¶
(衣於堂前衣尸者覆/之若復得魂魄然)復者降自後西榮(不由前降不以/虚反也降因徹)¶
(西北扉若云此室凶不/可居然其薪用爨沐)其為賓則公館復私館不復(私/館)¶
(卿大夫之家也不於/之復為主人之惡)其在野則升其乘車之左轂而復¶
<pb:KR2m0001_WYG_088-5b>¶
(左轂象/屋東榮)凡復衣不以衣尸不以斂(不以衣尸謂不以襲/也復者庶其生也若)¶
(以其衣襲歛是用/生施死於義相反)婦人服不以袡(袡嫁時上服非/事鬼神之衣也)凡復¶
男子稱名婦稱字(婦人不/以名行)復盡愛之道也有禱祠之心¶
焉(復謂招魂且分禱五/祀庶㡬其精氣之反)望反諸幽求諸鬼神之道也(鬼/神)¶
(處幽闇望其/從鬼神所来)北面求諸幽之義也(向其所從来禮復/者升屋北面也)唯¶
哭先復復而後行死事(氣絶則哭哭而復復而/不蘇可以為死事矣)始卒主¶
人啼兄弟哭婦人哭踊(悲哀有深淺也若嬰兒/中路失母能勿啼乎)既遷尸¶
於牀幠用斂衾去死衣小臣楔齒用角柶綴足用燕几¶
<pb:KR2m0001_WYG_088-6a>¶
校在南御者坐持之(綴拘也為将屨恐其辟戾也校脛/也尸南首几脛在南以拘足則不)¶
(得辟戾矣牀謂所設之牀第當牖者去死衣病時所加/新衣及復衣也去之以俟沐浴也楔齒為将含恐其口)¶
(閉急/也)奠脯醢醴酒升自阼階奠於尸東即牀而奠當腢¶
(五口反又/五侯反)用吉器若醴若酒無巾柶(鬼神無象設奠以/馮依也腢肩頭也)¶
(用吉器/未變)檀弓云始死之奠其餘閣也與(不容改新也閣/庋藏食物處凡)¶
(䘮奠之禮始死未設黍稷為死者不食糧故也士即日/而襲其奠不易大夫以上則眀日而襲是經宿奠也自)¶
(始死至虞凡奠皆經宿/明日而徹為慿神故也)帷堂(事小/訖也)乃訃於君主人西階¶
東南面訃者拜送曰君之臣某死(訃告也臣死其子使/人至君所告之檀弓)¶
<pb:KR2m0001_WYG_088-6b>¶
(云父兄命赴者注云謂大/夫以上也士主人親命之)父母妻長子則曰君之臣某¶
之某死(此臣於其家/䘮所主者)君訃於他國之君曰寡君不禄敢¶
告於執事大夫訃於同國適者曰某不禄訃於士亦曰¶
某不禄訃於他國之君曰君之外臣寡大夫某不禄使¶
某至訃於士亦曰吾子之外私寡大夫某不禄使某至¶
士訃於同國大夫曰某死訃於士亦曰某死訃於他國¶
之君曰君之外臣某死訃於大夫曰吾子之外私某死¶
訃於士亦曰吾子之外私某死既正尸諸侯之䘮子入¶
<pb:KR2m0001_WYG_088-7a>¶
坐於東方卿大夫父兄子姓立於東方有司庶士哭於¶
堂下北面夫人坐於西方内命婦姑姊妺子姓立於西¶
方外命婦率外宗哭於堂上北面(正尸者謂遷尸牖下/南首也子姓謂衆子)¶
(孫也姓之言生也其男子立於主人後女子立於夫人/後世婦為内命婦卿大夫之妻為外命婦外宗姑姊妺)¶
(之女/也)大夫之䘮主人坐於東方主婦坐於西方其有命¶
夫命婦則坐無則皆立(命夫命婦来哭者同宗父兄弟/子婦姑姊妺子姓也凡此哭者)¶
(尊者坐/卑者立)士之䘮主人坐於牀東衆主人在其後西面婦¶
人夾牀東面(衆主人庶昆弟也婦人謂/妻妾子姓亦嫡妻在前也)親者在堂(親謂/大功)¶
<pb:KR2m0001_WYG_088-7b>¶
(以上父兄姑姊/妺子姓在此也)室中唯主人主婦坐兄弟有命夫命婦¶
在焉亦坐(别尊/卑也)衆婦人户外北面衆兄弟堂下北面(衆/婦)¶
(人衆兄弟小功以下者衆婦/人謂姑姊妺及内外之親也)○大唐元陵儀注將復於¶
太極殿内髙品五人皆常服以大行皇帝衮冕服左荷¶
之外自前東霤當屋履危北面西上三呼而止以衣投¶
於前承之以箧自阼階入以覆大行皇帝之上復者徹¶
殿西北扉降自後西霤其復衣不以襲斂浴則去之既¶
復乃設御牀於殿内楹間去脚舒單簟置枕遷大行皇¶
<pb:KR2m0001_WYG_088-8a>¶
帝於牀南首以衣覆體去死衣楔齒用角柶綴足以燕¶
几校在南其殿内東西哭位嗣皇帝以下舒草薦焉奠¶
用酒脯醢器用吉器如常儀其告䘮之禮使至所在集¶
州縣官及僧道將吏百姓等於州府門外並素服各以¶
其方向京師重行序立百姓在左僧道在右男子居前¶
婦人居後立訖使者立於官長之右告云上天降禍大¶
行皇帝今月某日奄棄萬國刺史以下撫膺哭踊盡哀¶
止哭使者又告云大行皇帝有遺詔遂宣訖刺史以下¶
<pb:KR2m0001_WYG_088-8b>¶
又哭十五舉聲使者又告皇帝伏准遺詔以今月某日¶
即位刺史以下再拜稱萬嵗者三百姓及州縣佐史朝¶
夕巷哭各十五舉聲三日釋服節度觀察團練使刺史¶
並斬縗絰杖諸文武官吏服斬縗無絰杖大小祥釋服¶
並准遺詔其有勅書使者宣告如常禮其三品以下儀¶
制並具開元禮¶
　　天子諸侯大夫士弔哭議(君遣使弔他國君附○/周  漢  後漢  魏)¶
　　　(晉/)　(宋/)　(大唐/)¶
<pb:KR2m0001_WYG_088-9a>¶
周制凡弔事弁絰服(弁絰者如爵弁而素加環絰也/司服云王之弁絰弁而加環絰)天¶
子之哭諸侯也爵弁絰純衣(服士之祭服以哭之明為/變也天子至尊不見尸柩)¶
(不弔服麻不加於/采純音側其反)或曰使有司哭之(非也哀戚之/事不可虚也)為之¶
不以樂食(盖謂殯/斂之間)諸侯使人弔他國之君弔者即位於¶
門西東面其介在其東南北面西上西於門(賓立門外/不當門也)¶
主孤西面(立阼階/之下也)相者受命曰孤某使某請事客曰寡¶
君使某如何不淑(受命受主人之命以出也不言儐者/䘮無接賓也淑善也如何不善言君)¶
(痛之甚使/某弔也)相者入告出曰孤某須矣(稱其君名者君薨/稱子某欲使人知)¶
<pb:KR2m0001_WYG_088-9b>¶
(嫡嗣也須矣/不出迎也)弔者入主人升堂西面弔者升自西階東¶
面致命曰寡君聞君之䘮寡君使某如何不淑子拜稽¶
顙弔者降出反位(子孤/子也)大夫士之䘮既殯而君往焉使¶
人戒之主人具殷奠之禮俟於門外見馬首先入門右¶
巫止於門外祝代之先君釋采於門内祝先升自阼階¶
負墉南面君即位於阼小臣二人執戈立於前二人立¶
於後(殷猶大也朝夕小奠至月朔則大奠君将来則具/大奠之禮以待之以榮君之来也祝負墉南面立)¶
(君北房戸東也小臣執戈先後君君升而夾階立/大夫殯即成服成服則君亦成服錫縗而往弔之)儐者¶
<pb:KR2m0001_WYG_088-10a>¶
進(當贊主人也始/立門東北面)主人拜稽顙君稱言視祝而踊主人¶
踊(稱言舉所以来之辭也視祝/而踊祝相君之禮當節之也)諸侯弔必皮弁錫縗所¶
弔雖已葬主人必免主人未䘮服則君亦不錫縗(必免/者尊)¶
(人君為之變也未䘮服/未成服既殯成服矣)凡君使人弔徹帷主人迎於寝¶
門外見賓不哭先入門右北面(使人大夫士也禮使人/必以其爵使者至使人)¶
(入将命乃出迎之寝門内也徹帷/㧁之也事畢則去㧁音差據反)弔者入升自西階東¶
面主人進中庭弔者致命(主人不升賤也致命曰寡君/聞子之䘮使某如何不淑也)¶
主人哭拜稽顙成踊(稽顙頭觸地/成踊踊者三)賓出主人拜送於門¶
<pb:KR2m0001_WYG_088-10b>¶
外大夫之䘮未小斂為君命出士之䘮於大夫不當斂¶
則出(父母始死悲哀非所尊不/出也出者㦯至庭或至門)凡主人之出也徒跣扱¶
衽拊心降自西階君弔雖不當免時主人必免不散麻¶
雖異國之君免也親者皆免(不散麻者若自絞垂之為/人君變貶於大斂之前既)¶
(啟之後親者/大功以上)尸在室有君命衆主人不出(不二主/人也)大夫¶
之䘮大夫弁絰(弁絰者大夫錫縗相弔之服如/爵弁而素加環絰曰弁絰也)大夫弔¶
當事而至則辭焉(辭猶告也儐者以主人有事/告也主人無事為大夫出也)大夫之¶
䘮庶子不受弔(不以賤者為/有爵者主)䘮公弔之必有拜者(往謝/之)¶
<pb:KR2m0001_WYG_088-11a>¶
雖朋友州里舍人可也(謂無/主後)弔曰寡君承事(亦云為/執事来)主¶
人曰臨(君辱臨/某之䘮)君遇柩於路必使人弔之(君於人臣有/父母之恩也)¶
(孔穎達曰君於臣當特弔於家其或小臣及/庶人君不先知造次遇柩於路必使人弔之)諸侯弔於¶
異國之臣則其君為主(君為之主弔臣思為已也子/不敢當主中庭北面哭不拜)滕¶
成公之䘮(魯昭/三年)使子叔敬叔弔進書(子叔敬叔叔弓也/進書奉君弔書)¶
子服惠伯為介(惠伯慶父𤣥孫/之子介副也)魯哀公使人弔蕢尚(蕢/尚)¶
(魯人音/苦怪反)遇諸道避於路畫宮而受弔焉(畫宮畫地/為宫象也)曽子¶
曰簣尚不如把梁之妻之知禮也(行弔禮於/野非也)知生者弔¶
<pb:KR2m0001_WYG_088-11b>¶
知死者傷知生而不知死弔而不傷知死而不知生傷¶
而不弔(人恩各施於所知也弔傷皆謂致命辭也雜記/云諸侯使人弔辭曰寡君聞君之䘮寡君使某)¶
(如何不淑者此施於生者也傷辭未聞説者有弔辭云/皇天降災子遭離之如何不淑此施於死者也盖本傷)¶
(辭/)始死羔裘𤣥冠易之而已矣羔裘𤣥冠夫子不以弔¶
(不以吉/服弔䘮)三年之䘮雖功縗不弔自諸侯達諸士如有服¶
而將往哭之則服其服而往(功縗既練之服也諸侯服/新死者之服而往哭謂所)¶
(不臣/也)練則弔(父在為母功縗可以弔人者以父在故輕/於出也然則凡齊縗十一月皆可以出者)¶
(也/)子張死曽子有母之䘮齊縗而往哭之或曰齊縗不¶
<pb:KR2m0001_WYG_088-12a>¶
弔(以其無/服非之)曽子曰我弔也與哉(於朋友哀痛甚而往/哭之非若凡弔者也)既¶
葬大功弔哭而退不聴事焉(聴猶待也事謂襲/斂執紼之屬也)周之䘮¶
未葬弔於鄉人哭而退不聴事焉功縗弔待事不執事¶
(謂為姑姊妹無主/殯不在己族者也)小功緦執事不與於禮(禮饋/奠也)相趨也¶
出宮而退相揖也哀次而退相問也既封而退相見也¶
反哭而退朋友虞祔而退(此弔者恩薄厚去遲速之節/也相趨謂相聞姓名而来㑹)¶
(䘮事也相揖甞㑹於他也相問甞/相恵遺也相見甞執贄相見也)弔於人是日不樂(君/子)¶
(哀樂不同日也子/於是日哭則不歌)五十無車者不越疆而弔人(氣力/始衰)婦¶
<pb:KR2m0001_WYG_088-12b>¶
人不越疆而弔人(不通/於外)行弔之日不飲酒食肉(以全/哀)弔¶
於葬者必執紖若從柩及壙皆執紼(示助之以力也/車曰紖棺曰紼)司¶
徒敬子死(司徒官氏公/子許之後)子夏弔焉主人未小斂絰而往¶
子游弔焉主人既小斂子游出絰反哭(皆以朋友之禮/而往二人異也)¶
子夏曰聞之也與曰聞諸夫子主人未改服則不絰也¶
○漢戴徳曰君弔於卿大夫錫縗以居不聴樂弔於士¶
皆服弁絰疑縗君弔臣疑縗素弁加絰眀日主人縗絰¶
拜謝於朝君若使人弔其服疑縗素裳素冠諸侯㑹遇¶
<pb:KR2m0001_WYG_088-13a>¶
相弔則錫縗皮弁加絰不舉諸侯弔於寄公錫縗諸侯¶
相弔其同國大夫相弔錫縗十五升抽其半素冠加絰¶
朋友弔服有絰絰大與緦麻絰同素冠素帶既葬而除¶
皆在他國則袒免同國大夫命婦相服錫縗素總加麻¶
同國之士相為朝服加絰其妻相為亦如之朝服不髽¶
○後漢劉徳問曰君弔大夫迎於門外又拜送於門外¶
大夫弔不迎於門外今時縣令長弔主人待之當依國¶
君来弔禮歟依大夫来弔也又當去杖其至皆如故無¶
<pb:KR2m0001_WYG_088-13b>¶
可捨耶又今時丞尉来弔待之當云何田瓊答曰今之¶
君與禮所云君輕重不同若必欲依之令長冝依國君¶
丞尉冝依大夫君於禮但見去杖戢杖其餘不見也今¶
於君弔以首絰貫臂遣人則不釋之而已劉表後定䘮¶
服云既除䘮有来弔者以縞冠深衣於墓受之畢事反¶
吉又云君来弔臣主人待君到脱頭絰貫左臂去杖出¶
門迎門外再拜乃厭還先入門東壁向君譲君於前聴¶
進即堂先哭乃止於廬外伏哭當先君止君起致辭子¶
<pb:KR2m0001_WYG_088-14a>¶
對而不言稽顙以答之○魏眀帝弔陳羣詔曰司空今¶
遭母憂當遣使者弔祭如故事尚書司馬孚奏尋故事¶
自魏興無三公䘮母弔祭輒訪韋誕王肅髙堂隆秦靖¶
等云漢大傅胡廣䘮母天子使謁者以中牢弔祭送葬¶
王肅議禮臣有父母之䘮訃君弔之弔諸臣之母當從¶
夫爵蔣濟奏㑹䘮不冝去冠奏事者上言前㑹故領軍¶
朱鑠䘮自卿以上皆冠以布帕額使者侍中散騎則不¶
皆非舊灋夫冠成徳之表於服為尊惟君親之䘮小斂¶
<pb:KR2m0001_WYG_088-14b>¶
之前與服罪之人去冠其餘禮儀雖齊縗之痛有變無¶
廢今為弔去冠甚違禮意下博士評議博士杜希議以¶
為論語曰羔裘𤣥冠不以弔故周人去𤣥冠代以素弁¶
漢去𤣥冠代以布巾亦王者相變之儀未必獨非也古¶
禮野夫著巾古者軍禮韋弁冠今者赤幘此明轉相變¶
易不可悉還反古今冝所因漢氏故事又漢儀注諸侯¶
王薨天子遣使者往皆言使者素服又禮自天子達於¶
士臨殯斂之事去𤣥冠以素弁君子臨䘮必有哀素之¶
<pb:KR2m0001_WYG_088-15a>¶
心是以去𤣥冠代之以素漢中興臨䘮與禮合儀自後¶
或言臨使者常吉服布巾以為使者亦冝去冠代以布¶
巾示不純吉侍中散騎諸㑹䘮亦宜去𤣥冠代以布巾¶
詔從希議王肅云禮有親䘮而君来弔則免絰貫左臂¶
去杖迎拜於大門之外見馬首不哭先入門右庭中北¶
面君升自東階南面哭主人乃哭君出又拜送大門外¶
又按禮三年之䘮終服不弔期之䘮既練而弔大功之¶
䘮既葬而弔(蜀譙周云國君為卿大夫皮弁錫縗以居/他事出亦如之其弔則皆錫縗布弁而絰)¶
<pb:KR2m0001_WYG_088-15b>¶
(三月服吉其弔士則服弁絰疑縗亦往則服出則不公/及大夫弔衆妾如君弔他國卿大夫皮弁錫縗不絰君)¶
(使人弔襚主人迎於寝門外見使者不哭先入門右北/面弔者入升自西階東面主人前至中庭弔者致君命)¶
(主人哭拜稽顙成踊弔者出去主人拜送於門外君使/禭者左執領右執要致命訖入室衣尸乃出他皆如弔)¶
(既斂之後不衣尸委於尸東席上凡主人出送因拜賓/所拜者拜訖皆即位西階下東面哭踊哭訖反室大夫)¶
(弔服以錫縗用緦麻布而夾理之曰錫士弔服以疑縗/用錫布為衣而素裳擬於吉也其冠各以其縗歸其家)¶
(猶弔服弁絰以居其以他事出則脱絰三月既葬服吉/五代兄弟相為亦然凡大夫弔其臣異者主人不迎於)¶
(門外主君入即位堂下西/面主人北面衆主人南面)○晉摯虞决疑云凡使弔祭¶
同姓者素冠幘白練深衣器用皆素異姓者服色器用¶
<pb:KR2m0001_WYG_088-16a>¶
皆不變陳舒議至尊臨温公夫人䘮按禮天子哭諸侯¶
則弁絰錫縗哭大夫士則弁絰疑縗此皆當時殯葬之¶
間服耳今温公䘮已久逺主人本應改葬之服今之所¶
服大夫䘮耳天子於諸侯之妻禮變今以白帢深衣當¶
古弔服今至尊臨䘮謂應深衣而已著深衣者不復變¶
服其餘侍官謂當公服直衛不應後哭○宋崔凱云禮¶
君自弔其臣主人出迎於外見君馬首不哭先入門右¶
北面衆主人袒即位升自阼階西面主人前至中庭君¶
<pb:KR2m0001_WYG_088-16b>¶
哭主人哭拜稽顙成踊先出君去主人哭拜送於外門¶
外明日主人縗絰拜謝於朝今代人君弔主人出迎見¶
馬首拜君遣吏弔主人布席於䘮庭孝子左貫首絰待¶
於席南北面不哭也吏持版弔於席北面向孝子再拜¶
訖伏吏跪讀版孝子再拜有弔賓主人迎即位中門外¶
西面北上衆賓東面者北上門西北面者東上主人拜¶
賓旁三拜衆賓不答拜主人入即堂下朝夕哭位衆隨¶
入如外位也知生者弔知死者傷主人哭弔者皆哭退¶
<pb:KR2m0001_WYG_088-17a>¶
出主人拜中門外如初弔辭至主人前曰聞君有某之¶
䘮如何不淑傷辭詣䘮前曰子遭離之如何不淑此各¶
主於其所知也若有知生又知死者傷而且弔也又曰¶
同僚賓客相弔者因主人朝夕哭而往弔也又曰凡賓¶
客来弔孝(凡言孝者/即䘮主也)皆當位東階下西面不得廬中長¶
吏自弔其人左貫首絰出迎還入門君至門謝孝還位¶
仍從命還位若不謝遣者君向柩哭則孝當伏孝當後¶
哭先止所以不使君甚哀也哭訖君遣還位仍從命還¶
<pb:KR2m0001_WYG_088-17b>¶
位則哭不得入廬也哭位在東階下辭去孝子哭止君¶
先出孝後出於門外見馬而拜訖哭而還也若有命止¶
令勿出亦便隨從命也羸可使人自扶若病不能者君¶
至自杖而已樂亮問徐廣曰君弔之儀雖在於禮未審¶
皇子之弔受弔為當迎送及拜以不當於廬室主當别¶
施位耶若别施位者應在何處即位為應立應坐君弔¶
雖已葬主人必絻此禮已廢並未詳既小祥重服已除¶
正當即以練冠功縗受弔耶徐廣答曰皇子之儀揖而¶
<pb:KR2m0001_WYG_088-18a>¶
不拜然猶應以練冠功縗迎立於側皇子向户揖訖伏¶
廬室而哭及皇子前執手時乃可長跪受之去出室還¶
至户更哭○大唐之制如開元禮¶
　　三不弔議(周/)　(魏/)　(宋/)¶
周制檀弓曰死而不弔者三畏厭溺(鄭𤣥曰畏者謂人/以非罪攻已不能)¶
(有以説之死之者也厭者行止危險之下溺者不乘橋/船者也盧植曰畏者兵刃所殺也王肅曰犯法獄死謂)¶
(之畏爾雅曰/畏刑者也)○魏王肅聖證論難鄭𤣥曰孔子畏匡徳¶
能自全也使聖人卒離不幸可得不痛悼而罪之乎非¶
<pb:KR2m0001_WYG_088-18b>¶
徒賢者設有罪愚人亦不得不哀傷之也○宋崔凱服¶
節云有不弔者三謂畏厭溺死也欲弔者不變服之也¶
　¶
　¶
　¶
　¶
　¶
　通典卷八十三¶
