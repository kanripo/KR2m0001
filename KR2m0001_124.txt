# -*- mode: mandoku-view; -*-
#+TITLE: 通典
#+DATE: 2015-08-24 22:48:53.290986
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百十九
<pb:KR2m0001_WYG_124-1a>¶
欽定四庫全書¶
　通典卷一百十九¶
　　唐　京　兆　杜　佑　君　卿　纂¶
　禮七十九　開元禮纂類十四　吉十一¶
　　皇帝封祀泰山(禪社首山附/)¶
　　　鑾駕進發(禪儀無此篇/)¶
皇帝將有事於泰山有司卜日如别儀告昊天上帝太¶
廟太社皆如廵狩之禮(告太廟髙相祝文加封祀配神/作主之意告睿宗祝文加禪祭)¶
<pb:KR2m0001_WYG_124-1b>¶
(配神作/主之意)皇帝出宫備大駕鹵簿軷於國門祭所&KR0136;山川¶
古先帝王名臣烈士皆如廵狩之禮通事舍人承制問¶
百年所經州縣刺史縣令先待於境至泰山下柴告昊¶
天上帝於圓丘壇如廵狩告至之禮(有司/攝事)前祀所司以¶
太牢祭於泰山神廟如常式¶
　　　齋戒¶
前七日太尉戒誓百官(封云封於泰山禪云禪/於社首山齊儀同封祀)皇帝散¶
齋於行宫後殿四日致齋於前殿三日服袞冕結珮等¶
<pb:KR2m0001_WYG_124-2a>¶
並如圓丘儀(百官如/别儀)¶
　　　制度¶
將作大匠先領徒於泰山上立圓臺廣五丈髙九尺土¶
色各依其方又於圓臺上起方壇廣一丈二尺髙九尺¶
其臺壇四面各為一陛玉版長一尺三寸廣五寸厚五¶
寸刻牒為字以金塡之用金匱盛(其玉牒文中書門下/進取進止所司承㫖)¶
(請内䥴其名檢/等並如後制)郊社令積柴為燎壇於山上圓臺之東¶
南量地之宜柴髙一丈二尺方一丈開上南出户方六¶
<pb:KR2m0001_WYG_124-2b>¶
尺又為圓壇於山下三成十二陛如圓丘之制隨地之¶
宜壇上飾以𤣥四面依方色壇外為三壝郊社令又積¶
柴於壇南燎如山上之儀又為玉冊皆以金繩連編玉¶
牒為之每牒長一尺二寸廣一寸二分厚三分刻玉塡¶
金為字(少府監量丈/多少為之)又為玉匱一長一尺三寸并檢方¶
五寸當纏繩處刻為五道當封寳處刻深二分方取容¶
受命寶印以藏正座玉冊制度如玉匱又為黄金繩以¶
纏玉匱金匱又為石䃭以藏玉匱用方石再累各方五¶
<pb:KR2m0001_WYG_124-3a>¶
尺厚一尺縱鑿石中廣深令容玉匱䃭旁施檢處皆刻¶
深三寸三分濶一尺南北各二東西各三去隅皆七寸¶
纏繩處皆刻深三分濶一寸五分為石檢十枚檢石䃭¶
皆長三尺濶一尺厚七寸皆刻為三道廣一寸五分深¶
四寸當封處大小取容寶印深二寸七分皆有小石葢¶
制與封刻處相應以檢擫封印其檢立於䃭旁當刻處¶
又為金繩三以纒石䃭各五周徑三分為石泥以封石¶
䃭(以石末和方色土為其封玉匱金匱石䃭/同用受命寶並所司量時先奏請出之)為距石十¶
<pb:KR2m0001_WYG_124-3b>¶
二枚皆濶二尺厚一尺長一丈斜刻其首令與䃭隅相¶
應分距䃭四隅皆再累為五色土圓封以封石䃭上徑¶
一丈二尺下徑三丈九尺(禪禮制度將祭將作先於社/首山禪所為禪祭壇如方丘)¶
(之制八角三成每等高四尺上濶十六歩設八陛上等/陛廣八尺中等陛廣一丈下等陛廣一丈二尺為三重)¶
(壝量地之宜四面開門玉冊石䃭玉匱金/匱金泥檢距圓封立碑等並如封祀之儀)¶
　　　陳設¶
前祀三日衞尉設文武侍臣次於山下封祀壇外壝東¶
門之内道北皆文官在左武官在右俱南向設諸祀官¶
<pb:KR2m0001_WYG_124-4a>¶
次於東壝之外道南北向西上三師南壝之外道東諸¶
王於三師之南俱西向北上文官從一品以下九品以¶
上於祀官之東皇親五等以上諸親三等以上於文官¶
之東東方諸州刺史縣令又於文官之東俱北向西上¶
介公酅公於南壝之外道西東向諸州使人於介公酅¶
公之西東向諸方之客東方南方於諸王東南西向西¶
方北方於介公酅公西南東向皆以北為上武官三品¶
以下九品以上於西壝之外道南北向東上設諸饌幔¶
<pb:KR2m0001_WYG_124-4b>¶
各於内壝東門西門之外道北南向北門之外道東西¶
向(壇上及東方之饌陳於東門外南方及西方/之饌陳於西門外北方之饌陳於北門外)前祀二¶
日太樂令設宫懸之樂於山下封祀壇之南内壝之外¶
如圓丘儀右校掃除壇之内外(禪儀祭前三日尚舍壇/長施大次於外壝東門)¶
(内道北尚舍鋪御座守宫設文武官次於大次前東西/相向諸祀官於東壝外文官九品以上於祀官東皇親)¶
(諸親又於其東蕃客又於其東介公酅公於西壝外道/南武官九品以上於介公酅公西蕃客又於其西褒聖)¶
(侯於三品文官下有諸州使分於文武官後設陳饌幔/於内壝東西門外道北南向其壇上及東方饌陳於東)¶
(門之外南方西方北方饌陳於西門外陳樂/懸則樹靈鼓右校掃除又為瘞埳於壇壬地)前祀一日¶
<pb:KR2m0001_WYG_124-5a>¶
奉禮郎設祀官公卿位於山下封祀壇内壝東門之外¶
道南分獻之官於公卿之南執事者位於其後每等異¶
位重行西向北上設御史位於壇上一位於東陛之南¶
西向一位於西陛之南東向設奉禮位於樂懸東北贊¶
者二人在南差退俱西向設協律郎位於壇南陛之西¶
東向設太樂令位於北懸之間當壇北向設從祀之官¶
位三師位於懸南道東諸王位於三師之東俱北面西¶
上介公酅公位於道西北面東上文官從一品以下九¶
<pb:KR2m0001_WYG_124-5b>¶
品以上於執事之南東方諸州刺史縣令又於文官之¶
南毎等異位重行西向俱以北為上武官三品以下九¶
品以上位於西方值文官皇親五等以上諸親三等以¶
上於武官之南毎等異位重行東向諸州使人位於内¶
壝南門之外道西重行東靣皆以北為上設諸國客使¶
位於内壝東門之外東方南方於諸王東南毎國異位¶
重行北向以西為上西方北方於介公酅公西南每國¶
異位重行北面以東為上其褒聖侯於文官三品之下¶
<pb:KR2m0001_WYG_124-6a>¶
諸州使人各於文武官後(禪儀奉禮設御位壇東南設/祀官位於内壝東門外道南)¶
(分獻官於祀官南執事者位於後設御史位二於壇東/南西向令史陪後設奉禮位於懸東北贊者二人在南)¶
(差退協律即於壇上太樂令於北懸間並如常設望瘞/位於壇東北從祭官於執事南皇親又於南諸州刺史)¶
(縣令又於南蕃客又於南介公酅公於内壝西門外道/南武官於後蕃客於武官南設門外位於東西壝門外)¶
(道南皆如/設次之式)設牲牓於山下封祀壇之外當門西向蒼牲¶
一居前(正/座)又蒼牲一(配/座)青牲一在北少退南上次赤牲¶
一次黄牲一次白牲一次𤣥牲一(以上五/方帝座)又青牲一(大/明)¶
又牲一(夜明也禪禮設牲牓東壝外如式正座黄牲一/居前配座黄牲一在北少退神州黝牲一在南)¶
<pb:KR2m0001_WYG_124-6b>¶
(少/退)設廩犧令位於牲西南令史陪其後俱北向設太祝¶
位於牲東各當牲後祝史陪其後俱西向設太常卿省¶
牲位於牲前近北又設御史位於太常卿之西俱南向¶
設昊天上帝酒罇於圓臺之上下太罇二著罇二犧罇¶
二山罍二在壇上於東南隅北向象罇二壺罇二山罍¶
四在壇下於南陛之東北面西上設配帝著罇二犧罇¶
二象罇二山罍二在壇上皆於昊天上帝酒罇之東北¶
向西上其山下封祀壇設五帝日月俱太罇二在神座¶
<pb:KR2m0001_WYG_124-7a>¶
之左其内官每陛間各象罇二在第二等中官每陛間¶
各壺罇二在第三等外官每陛間各概罇二於内壝之¶
内衆星每道間各散罇二於内壝之外凡罇各設於神¶
座之左而右向(五帝日月以上之罇置於坫内官以下/罇俱藉以席皆加勺羃設爵於罇下禪)¶
(儀設皇地祗太罇二著罇二犧罇二山罍二在壇上東/南隅北向象罇二壺罇二山罍四在壇下南陛之東北)¶
(向俱西上設配帝著罇二犧罇二象罇二山罍二在壇/上正座罇東北向西上神州太罇二在第一等毎方岳)¶
(鎮海瀆俱山罇二山林川澤各蜃罇二丘/陵以下各散罇二皆於壇下皆加勺羃)設罍洗各於¶
壇南陛東南亞獻之洗又於壇東南俱北向罍水在洗¶
<pb:KR2m0001_WYG_124-7b>¶
東篚在洗西南肆(篚實以/巾爵)設分獻罍洗篚羃各於其方¶
陛道之左俱西向執罇罍篚羃者各於罇罍篚羃之後¶
各設玉幣之篚於壇之上下罇坫之所祀日未明五刻¶
太史令郊社令各服其服升設昊天上帝神座於山圓¶
臺之上北方南向以三&KR0387;茅為神藉設髙祖神堯皇帝¶
神座於東方西向席以莞神位皆於座首又太史令郊¶
社令設五方帝日月神座於山下封祀壇之上青帝於¶
東陛之北赤帝於南陛之東黄帝於南陛之西白帝於¶
<pb:KR2m0001_WYG_124-8a>¶
西陛之南黒帝於北陛之西大明於東陛之南夜明於¶
西陛之北席皆以藁秸設五星十二辰河漢及内官之¶
座於第二等十有二陛之間各依方面凡席皆内向其¶
内官中有北斗北辰位南陛之内差在行位前設二十¶
八宿及中官之座於第三等亦如之布外官席位於内¶
壝之内衆星席位於内壝之外各依方次席皆以莞設¶
神位各於座首(禪禮神位皇地祇神座於壇上北方南/向席以藁秸睿宗大聖真皇帝座於東)¶
(方西面席以莞神州於第一等席以藁秸東南方岳鎮/以下於内壝内各於其方嵩岳以下於壇西南俱内向)¶
<pb:KR2m0001_WYG_124-8b>¶
(席皆/以莞)所司陳其異寳及嘉瑞等於樂懸之東西廂(禪禮/無瑞)¶
(物/)¶
　　　省牲器¶
省牲之日午後十刻去壇二百歩所諸衞之屬禁斷行¶
人晡後二刻郊社令丞帥府史三人及齋郎以罇坫罍¶
洗篚羃入設於位(凡升壇者/各由其陛)贊引引御史諸太祝七人¶
與祝史行掃除於下其五星以下羊豕所司各依令先¶
備如常儀並如别儀(禪禮無五星以/下羊豕餘同)¶
<pb:KR2m0001_WYG_124-9a>¶
　　　鑾駕上山(禪無上山儀/)¶
前祀三日本司宣攝内外各供其職衞尉設祀官從祀¶
羣官五品以上便次於行宫朝堂如常儀前祀二日尚¶
舍直長施大次於圓臺東門外道北又於山中道設止¶
息大次俱南向尚舍奉御鋪御座衞尉設從駕文武羣¶
官及諸方使應從升者於圓臺南門之外文東武西並¶
如常儀郊社令設御洗於圓臺南陛之東北向罍水在¶
洗東篚在洗西南肆(設巾/羃)其日奉禮設御位於圓臺南¶
<pb:KR2m0001_WYG_124-9b>¶
當壇北向設羣官五品以上版位於御位之南文東武¶
西重行北向相對為首設東方諸州刺史縣令位於文¶
官之東諸州使人位於武官之後設蕃客位東方南方¶
於文官東南每國異位北面西上西方北方於武官西¶
南每國異位北面東上設御史位於圓臺東西如祀禮¶
設奉禮贊者位於羣官東北西面設執事位於東門之¶
内道南西面皆北上前祀一日未明七刻搥一鼓為一¶
嚴(三嚴時節祀前/一日侍中奏裁)未明五刻搥二鼓為再嚴侍中版奏¶
<pb:KR2m0001_WYG_124-10a>¶
請中嚴從祀官五品以上俱就次各服其服所司陳大¶
駕鹵簿未明二刻搥三鼓爲三嚴諸衞之屬各督其隊¶
與鈒㦸以次陳於行宫門外謁者贊引引祀官通事舍¶
人分引從祀羣官諸侍臣結珮俱詣行宫門外奉迎(侍/中)¶
(負寶/如式)乘黄令進輦於行宫門外南向侍中版奏請登山¶
皇帝服袞冕乗輦以出稱警蹕如常儀黄門侍郎進當¶
輦前跪奏稱黄門侍郎臣某言請鑾輿進發俛伏興退¶
復位鑾輿動又稱警蹕黄門侍郎侍中中書令以下夾¶
<pb:KR2m0001_WYG_124-10b>¶
引以出千牛將軍夾輿而趨駕至侍臣上馬所黄門侍¶
郎奏請鑾輿權停勑侍臣上馬侍中前承制退稱制曰¶
可黄門侍郎退稱侍臣上馬贊者承傳文武侍臣皆上¶
馬諸侍衞之官各督其屬左右翊鑾輿在黄麾内符寶¶
郎奉六寶與殿中監後部從在黄鉞内侍臣上馬畢黄¶
門侍郎奏請鑾輿進發退復位鑾駕動稱警蹕如常鼓¶
吹不鳴不得諠譁從祀官在𤣥武隊後如常(若復先置/則聼臨時)¶
(節/度)車輅鼔吹待於山下御史大夫刺史縣令前導如式¶
<pb:KR2m0001_WYG_124-11a>¶
至中道止息大次前廻輦南向侍中奏請降輦如常皇¶
帝降輦之大次羣官皆隨便而舍停大次三刻頃侍中¶
奏請皇帝出次升輦進發如初駕至臺東門外大次前¶
廻輦南向侍中進當駕前跪奏稱侍中臣某言請降輅¶
俛伏興皇帝降輦之大次如常儀通事舍人承㫖敕從¶
祀羣官退就門外位(禪儀鑾駕出行宫/如封㤗山之儀)¶
　　　薦玉幣¶
祀日未明三刻諸祀官各服其服郊社令帥其屬以玉¶
<pb:KR2m0001_WYG_124-11b>¶
幣及玉冊置於山上圓臺壇上坫所(禮神之玉蒼璧幣/以蒼配座之幣亦)¶
(如/之)又以玉匱金匱金繩金泥盛於篚置於石䃭之側良¶
醖令帥其屬各入實罇罍玉幣(凡六罇之次太罇為上/實以汎齊著罇次之實)¶
(以醴齊犧罇次之實以盎齊象罇次之實以醍齊壺罇/次之實以沈齊山罍為下實以三酒配帝著罇為上實)¶
(以汎齊犧罇次之實以醴齊象罇次之實以盎齊山罍/爲下實以清酒其𤣥酒各實於五齊之上罇禮神之玉)¶
(昊天上帝以蒼璧昊天上帝及配帝之幣以蒼禪祭/日未明三刻以下實罇至饌幔内與夏至北郊同也)太¶
官令帥進饌者實諸籩豆簠簋各設於饌幔内未明二¶
刻奉禮帥贊者先入就位贊引引御史以下入行掃除¶
<pb:KR2m0001_WYG_124-12a>¶
如常儀(禪禮自未明二刻下至掃除訖就位與夏至方/丘同駕將至謁者贊引各引祀官通事舍人分)¶
(引從祀羣官諸方客使俱就門外位自/鑾輿至大次以下至進熟與方丘同)未明一刻謁者¶
贊引各引文武五品以下從祀之官皆就圓臺南立謁¶
者引司空入行掃除訖出復位侍中版奏外辦皇帝服¶
大裘而冕出次華蓋侍衞如常儀(侍中負寶/陪從如式)博士引太¶
常卿太常卿引皇帝(凡太常卿前導/皆博士先引)入自東門殿中監¶
進大珪尚衣奉御又以鎮珪授殿中監殿中監受進皇¶
帝皇帝搢大珪執鎮珪繅藉華蓋仗衞停於門外近侍¶
<pb:KR2m0001_WYG_124-12b>¶
者從入如常謁者引禮部尚書太常少卿陪從如常(大/珪)¶
(如搢不便請先/定近侍承奉之)皇帝至版位北面立(每立定太常卿與/博士退立於左)¶
謁者贊引各引祀官次入就位立定太常卿前奏請再¶
拜退復位皇帝再拜奉禮曰衆官再拜在位者皆再拜¶
太常卿前奏有司謹具請行事退復位正座配座太祝¶
取玉幣於篚各立於罇所太常卿引皇帝詣壇升自南¶
陛侍中中書令以下及左右侍衞量人從升(以下皆/如之)皇¶
帝升壇北向立太祝加玉於幣以授侍中侍中奉玉幣¶
<pb:KR2m0001_WYG_124-13a>¶
東向進皇帝皇帝搢鎮珪受玉幣(凡受物皆搢鎮珪奠/訖執鎮珪俛伏興)¶
登歌作肅和之樂以大呂之均太常卿引皇帝進北面¶
跪奠於昊天上帝神座(禪則皇地/祇神座)俛伏興太常卿引皇¶
帝立於西方東向又太祝以幣授侍中侍中奉幣北向¶
進皇帝受幣太常卿引皇帝進東面跪奠於髙祖神堯¶
皇帝神座俛伏興太常卿引皇帝少退東向再拜訖登¶
歌止太常卿引皇帝樂作皇帝降自南陛還版位西向¶
立樂止太祝還罇所¶
<pb:KR2m0001_WYG_124-13b>¶
　　　山下封祀壇(其日自山下五歩立人直至下壇/遞呼萬嵗以為節)¶
祀日未明三刻諸祀官各服其服郊社令帥其屬以五¶
帝及日月中官外官以下之玉幣各置於坫所(五帝之/玉以四)¶
(珪有邸日月以珪/璧幣各依方色)良醖令帥其屬各入實罇罍玉幣(五/帝)¶
(俱以太罇皆實以汎齊日月之罇實以醴齊其内官之/象罇實以醍齊中官之壺罇實以沈齊外官之概罇實)¶
(以清酒衆星之散罇實以旨酒其𤣥酒各實於五齊之/上罇禮神之玉青帝以青珪赤帝以赤璋黄帝以黄琮)¶
(白帝以騶虞黑帝以𤣥璜日月珪/邸五帝日月以下幣皆從方色)太官令帥進饌者實¶
諸籩豆簠簋各設於饌幔内未明二刻奉禮帥贊者先¶
<pb:KR2m0001_WYG_124-14a>¶
入就位贊引引御史以下入行掃除如常儀未明一刻¶
謁者贊引各引祀官皆就位太樂令帥工人二舞次入¶
就位文舞入陳於懸内武舞立於懸南道西謁者引司¶
空入行掃除訖出復位於皇帝奠玉幣也封祀壇謁者¶
贊引各引祀官入就位立定奉禮曰衆官再拜在位者¶
皆再拜(其先拜/者不拜)協律郎跪俛伏興舉麾鼓柷奏元和之¶
樂乃以圜鍾之宫黄鍾為角大蔟為徵姑洗為羽(圜鍾/三奏)¶
(黄鍾太蔟姑/洗各一奏之)舞文舞之舞樂舞六成偃麾戞敔樂止奉¶
<pb:KR2m0001_WYG_124-14b>¶
禮曰衆官再拜在位者皆再拜謁者七人各引獻官及¶
諸太祝奉玉幣各進奠於神座如常儀將進奠登歌作¶
肅和之樂以大呂之均餘星座幣亦如之進奠訖各還¶
本位初羣官拜訖夜明以上祝史各奉毛血之豆立於¶
門外登歌止祝史奉毛血各由其陛升壇以毛血各致¶
其座諸太祝俱迎受各奠於神座前諸太祝與祝史退¶
立於罇所¶
　　　進熟¶
<pb:KR2m0001_WYG_124-15a>¶
皇帝既升奠玉幣太官令出帥進饌者奉饌各陳於内¶
壝門外謁者引司徒出詣饌所司徒奉昊天上帝之爼¶
初皇帝既至位樂止太官令引饌入爼初入門雍和之¶
樂作以黄鍾之均(自後接神之/樂皆用雍和)饌至陛樂止祝史俱進¶
跪徹毛血之豆降自東陛以出(昊天上帝之饌升自午/陛配帝之饌升自卯陛)¶
諸太祝迎引各設於神座前設訖謁者引司徒太官令¶
帥進饌者降自東陛以出司徒復位諸太祝各還罇所¶
太常卿引皇帝詣罍洗盥手洗爵等並如圓丘儀太常¶
<pb:KR2m0001_WYG_124-15b>¶
卿引皇帝樂作皇帝詣壇升自南陛訖樂止謁者引司¶
徒升自東陛立於罇所齋郎奉俎從升立於司徒之後¶
太常卿引皇帝詣昊天上帝酒罇所執罇者舉羃侍中¶
贊酌汎齊訖夀和之樂作(皇帝每酌飲福/皆作夀和之樂)太常卿引皇¶
帝進昊天上帝神座前北向跪奠爵俛伏興太常卿引¶
皇帝少退北向立樂止太祝二人持玉冊進於神座之¶
右東面跪又太祝一人跪讀冊文訖俛伏興(冊文並中/書門下撰)¶
(進少府/監刻文)皇帝再拜初讀冊文訖樂作太祝進奠冊於神¶
<pb:KR2m0001_WYG_124-16a>¶
座還罇所皇帝再拜樂止太常卿引皇帝詣配座以下¶
至終獻光禄卿降復位並如圓丘儀皇帝將升獻太官¶
令引饌入其山下封祀壇五帝日月以下之饌亦相次¶
而入爼初入門雍和之樂作以黄鍾之均饌至陛樂止¶
祝史俱進跪徹毛血之豆降自東陛以出(木帝之饌升/自寅陛火帝)¶
(之饌升自已陛土帝之饌升自未陛金帝之饌升自酉/陛水帝之饌升自子陛大明之饌升自辰陛夜明之饌)¶
(升自戌陛其内官中官衆星/之饌所由師長皆先陳布)諸太祝迎引於壇上各設¶
於神座設訖謁者引司徒太官令帥進饌者俱降自東¶
<pb:KR2m0001_WYG_124-16b>¶
陛以出司徒復位諸太祝各還罇所於山上太尉之亞¶
獻也封祀壇謁者七人分引五方帝及大明夜明等獻¶
官詣罍洗盥手洗匏爵訖各由其陛升俱酌汎齊訖各¶
引降還本位初第一等獻官將升謁者五人次引獻官¶
各詣罍洗訖各由其陛升詣第二等内官酒罇所俱酌¶
醴齊各進跪奠爵於内官首座興餘座皆祝史齋郎助¶
奠相次而畢謁者四人次引獻官俱詣罍洗盥洗各由¶
其陛升壇詣第三等中官酒罇所俱酌盎齊以獻贊引¶
<pb:KR2m0001_WYG_124-17a>¶
四人次引獻官詣罍洗盥洗訖詣外官酒罇所俱酌醍¶
齊以獻贊引四人次引獻官詣罍洗盥洗詣衆星酒罇¶
所俱酌沈齊以獻其祝史齋郎酌酒助奠皆如内官之¶
儀訖謁者贊引各引獻官還本位武舞六成樂止舞獻¶
俱畢上下諸祝各進跪徹豆興還罇所奉禮曰賜胙贊¶
者唱衆官再拜在位者皆再拜元和之樂作奉禮曰衆¶
官再拜在位者俱再拜樂作一成止¶
　　　燔燎¶
<pb:KR2m0001_WYG_124-17b>¶
終獻將畢侍中前跪奏曰請就望燎位太常卿引皇帝¶
就望燎位太祝奉玉幣等就柴壇置於柴上户内訖奉¶
禮曰可燎東西面各六人以炬燎火半柴侍中前跪奏¶
禮畢太常卿引皇帝出贊引引祀官以下皆出其山下¶
封祀壇獻官獻畢奉禮曰請就望燎位諸獻官俱就望¶
燎位諸太祝各取玉幣等就柴壇自南陛下置於柴上¶
户内訖奉禮曰可燎東西面各六人以炬燎火半柴訖¶
奉禮曰禮畢獻官以下皆出(禪儀皇帝既升奠玉幣下/至跪奠爵俛伏興與方丘)¶
<pb:KR2m0001_WYG_124-18a>¶
(同太常卿引皇帝少退北向立樂止太祝二人持玉冊/進於神座之右東向跪又太祝一人跪讀冊文訖俛伏)¶
(興皇帝再拜祝文並中書門下進少府監刻初讀祝文/訖至配座讀冊亦皆如之其拜奠並同方丘配座初讀)¶
(冊訖至寘土半塪太常卿/引皇帝還版位與方丘同)¶
　　　封玉冊(封檢附/)¶
燔燎畢(禪儀皇帝既/就望瘞位)侍中跪奏稱具官臣某言請封玉¶
冊太常卿引皇帝自南陛升壇北向立(近侍者從升如/式少府監具金)¶
(䋲金泥等並所用物立於御側符/寶郎奉受命寶立於侍中之側)謁者引太尉進昊天¶
上帝神座前(禪儀進皇地/祗神座前)跪取玉冊置於案進皇帝受¶
<pb:KR2m0001_WYG_124-18b>¶
玉冊跪疊之内於玉匱中纒以金繩封以金泥侍中取¶
受命寶跪以進皇帝取寶以印玉匱訖興侍中受寶以¶
授符寶郎通事舍人引太尉進皇帝跪捧玉匱授太尉¶
太尉跪受皇帝興太尉退復位側身奉玉匱太常卿前¶
奏請再拜皇帝再拜訖入次如常儀太尉奉玉匱之案¶
於石䃭南北向立執事者發石蓋太尉奉玉匱跪藏於¶
石䃭内執事者覆石蓋檢以石檢纒以金繩封以石泥¶
訖太尉以玉寶徧印訖引降復位將作帥執事者以石¶
<pb:KR2m0001_WYG_124-19a>¶
距封固又以五色土圜封後續令畢其功(禪儀/同)配座玉¶
牒(禪儀太尉又進睿宗大聖眞/皇帝座跪取玉冊内金匱)封於金匱皆如封玉匱¶
之儀訖太尉奉金匱從降俱復位(封禪還以金匱内太/廟藏於髙祖神堯皇)¶
(帝之右室/如别儀)太常卿前奏禮畢(若有祥瑞則太史監跪奏/訖侍臣奉賀再拜三稱萬)¶
(歲内外皆稱萬/歳訖又再拜)太常卿引皇帝還大次樂作皇帝出東¶
門(禪禮皇帝/出中壝門)殿中監前受鎮珪以授尚衣奉御殿中監¶
又前受大珪華蓋侍衞如常儀皇帝入次樂止謁者贊¶
引各引祀官通事舍人分引從祀羣官以次出復位立¶
<pb:KR2m0001_WYG_124-19b>¶
定奉禮曰再拜衆官在位者皆再拜訖贊引引出工人¶
二舞以次出(禪禮祭訖以竒禽異獸合/瑞典者皆縱之神祀所)¶
　　　鑾駕還行宫(禪儀同/)¶
皇帝既還大次侍中版奏請解嚴(將士不得/輙離部伍)轉仗衞於¶
還途如來儀二刻頃侍中版奏請中嚴皇帝服通天冠¶
絳紗&KR0129;諸祀官服朝服皇帝出次升輦降山下至圓壇¶
所權停乘黄令進玉輅太僕升執轡以下入宫並如圓¶
丘儀¶
<pb:KR2m0001_WYG_124-20a>¶
　　　朝覲羣臣(禪祭訖行此禮/)¶
封之明日朝覲羣官及岳牧以下於朝覲壇如廵狩儀¶
皇帝服衮冕乗輿以出曲直華蓋警蹕侍衞入自北壝¶
門由北陛升壇即御座符寶郎奉寶置於座扇開樂止¶
通事舍人引三品以上及岳牧以下入就位如常儀通¶
事舍人引上公一人舒和之樂作公至西陛就解劍席¶
樂止脱舄跪解劍置於席興相禮者與通事舍人引進¶
當御座前北面跪稱具官臣某等言天封肇建景福惟¶
<pb:KR2m0001_WYG_124-20b>¶
新伏惟開元神武皇帝陛下萬歲無疆俛伏興通事舍¶
人引上公降壇詣解劍席跪帶劍納舄樂作通事舍人¶
引復位立定樂止典儀曰再拜贊者承傳上公以下皆¶
再拜侍中前承制降詣上公之東北西向稱有制上公¶
及羣官皆再拜訖宣云封禪之慶與公等同之上公及¶
羣官又再拜舞蹈三稱萬歲訖又再拜引退¶
　　　考制度(如廵狩儀/)¶
　通典卷一百十九¶
