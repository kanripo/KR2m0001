# -*- mode: mandoku-view; -*-
#+TITLE: 通典
#+DATE: 2015-08-24 22:48:52.977692
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百五
<pb:KR2m0001_WYG_110-1a>¶
欽定四庫全書¶
　通典卷一百五¶
　　唐　京　兆　杜　佑　君　卿　纂¶
　禮六十五　凶二十七¶
　　喪禮雜制¶
周制服術有六一曰親親二曰尊尊三曰名四曰出入¶
五曰長㓜六曰從服(術道也親親父母為首尊尊君為/首名世母叔母之属也出入女子)¶
(之嫁者及在室者也長㓜成人及殤者也/從服若夫為妻之父母妻為夫之黨服)從服有六有¶
<pb:KR2m0001_WYG_110-1b>¶
屬従(子為母/之黨服)有徒從(臣為君/之黨服)有從有服而無服(公之子/為妻之)¶
(父/母)有從無服而有服(公子之妻為公/子之外兄弟)有從重而輕(夫為/妻之)¶
(父/母)有従輕而重(公子之妻/為其皇姑)徒從者所從亡則已(謂若為/君母之)¶
(父母昆/弟從母)屬従者所從雖沒也服(謂若自為/已之母黨)自仁率親等¶
而上之至扵祖名曰輕自義率祖順而下之至扵禰名¶
曰重一輕一重其義然也(自猶用也率循也用㤙則父/母重而祖輕用義則祖重而)¶
(父母輕㤙重者為之三/年義重者為之齊縗)喪冠條属以别吉凶三年之練¶
冠亦條属皆右縫(别吉凶者吉冠不條属也條属者通/屈一條繩若布為武垂下為纓属之)¶
<pb:KR2m0001_WYG_110-2a>¶
(冠象太古喪事畧也吉冠則纓/武異制焉右縫右辟而縫之)小功以下左縫(左縫象/吉輕也)¶
緦冠澡纓(有事其布/以緦為纓)大功以上散帯(大功以上縗重初/而散之小功緦輕)¶
(初而/絞之)女子適人者為其父母婦為舅姑惡笄有首以髽¶
卒哭子折笄首布縂(言以髽則髽有/著笄者明矣)筓有首者惡笄之¶
有首也惡笄者櫛笄也折笄首者折吉笄之首也吉笄¶
者象笄也何以言子折笄首而不言婦終之也(櫛笄以/櫛木為)¶
(笄或曰榛笄有首者若今時刻鏤擿頭矣卒哭而喪之/大事畢女子子可以歸扵夫家而著吉笄折其首者為)¶
(其太飾吉笄尊變其尊者婦人之義㩀在夫家宜/言婦終之也者終子之㤙扵父母也擿音地的反)妾為¶
<pb:KR2m0001_WYG_110-2b>¶
女君君之長子惡笄有首布縂主妾之喪則自祔至扵¶
練祥皆使其子主之其殯祭不扵正室(祔自為之以/其祭扵祖廟)國¶
禁哭則止朝夕之奠即位自因也(禁哭謂大祭祀時也/雖不哭猶朝夕奠自)¶
(因用/故事)適墓不登壠不歌(為不敬也壠冢也墓/塋域也不歌非樂所)助葬必執¶
紼(紼引/車索)臨喪不笑(宜有/哀容)見柩不歌入臨不翔鄰有喪舂¶
不相(相送/杵聲)里有殯不巷歌哭日不歌(哀未/忘)送喪不由徑¶
送葬不避塗潦(所哀/在此)居喪未葬讀喪禮既葬讀祭禮喪¶
止復常(謂已/除喪)讀樂章君子已孤不更名(重本/也)已孤暴貴¶
<pb:KR2m0001_WYG_110-3a>¶
不為父作諡(子事父/無貴賤)居喪不言樂祭祀不言凶(非其/時也)喪¶
食雖惡必充饑饑而廢事非禮也飽而忘哀亦非禮也¶
視不眀聼不聪行不正不知哀君子病之故有病飲酒¶
食肉五十不致毁六十不毁七十飲酒食肉皆為疑死¶
(病猶憂也/疑猶恐也)有服人召之食不往大功以下既葬適人人¶
食之其黨也食之非其黨也弗食(黨猶/親)功縗食莱果飲¶
水漿無鹽酪不䏻食鹽酪可也(功縗齊/斬之末)孔子曰身有瘍¶
則浴首有創則沐病則飲酒食肉毁瘠為病君子弗為¶
<pb:KR2m0001_WYG_110-3b>¶
也毁而死君子謂之無子(毁而死是/不重親也)孔子曰小功以上¶
非虞祔練祥無沐浴(言不有飾事/則不沐浴也)齊縗之喪既葬人請¶
見之則見不請見人小功請見人可也大功不以執䞇¶
唯父母之喪不避涕泣而見人(言重喪不行求見人来/求見可見也不避涕泣)¶
(言至哀/無飾)三年之喪祥而從政周之喪卒哭而從政九月¶
之喪既葬而從政小功緦麻之喪既殯而従政(以王制/言之此)¶
(謂庶人也從政從為/政者教令謂徭役也)曽申問扵曽子曰哭父母有常聲¶
乎曰中路嬰兒失其母焉何常聲之有(所謂哭/不偯也)孔子曰¶
<pb:KR2m0001_WYG_110-4a>¶
拜而後稽顙頽乎其順也(此殷之喪拜也順/者先拜賔順扵事)稽顙而後¶
拜頎乎其至也(此周之喪拜也至者先觸/地無容哀之至也頎音懇)三年之喪吾¶
從其至者(重者尚哀戚也自/周以下如殷可也)大功廢業或曰大功誦可¶
也(許其口/習故也)小功不為位也者是委巷之禮也(譏之也位/謂以親疎)¶
(序列哭也委巷猶/街里委曲所為也)子思之哭嫂也為位(善之也禮/嫂無服)曽子¶
曰居喪有疾食肉飲酒必有草木之滋焉(増以香味為/其疾不嗜食)¶
以為薑桂之謂也髙子皋之執親之喪也(子皐孔子/弟子名柴)泣¶
血三年(言泣無聲/如出血也)未嘗見齒(言笑/之㣲)君子以為難孔子在¶
<pb:KR2m0001_WYG_110-4b>¶
衛有送葬者而夫子觀之曰善哉為喪乎足以為灋矣¶
小子識之子貢曰夫子何善爾曰其往也如慕其反也¶
如疑(慕謂小兒随父母啼呼也疑者哀/親之在彼如不欲還然識音志)子貢曰豈若速¶
反而虞乎孔子曰小子識之我未之䏻行也(哀戚夲也/祭祀末也)¶
孔子與門人立拱而尚右二三子亦尚右(傚孔/子也)孔子曰¶
二三子之嗜學也我有姊之喪故也二三子皆尚左(復/止)¶
(也喪尚右右隂也/吉尚左左陽也)弁人有其母死而孺子泣者(言聲/無節)孔¶
子曰哀則哀矣(此誠/哀也)而難為繼也(失莭/之中)夫禮為可𫝊也¶
<pb:KR2m0001_WYG_110-5a>¶
為可繼也故哭踊有節子思之母死扵衛(子思孔子孫/伯魚之子也)¶
(伯魚卒其/妻嫁扵衛)栁若曰子聖人之後也四方扵子乎觀禮子¶
盍慎諸(栁若衛人也見子思欲為/嫁母服恐其失禮故戒之)子思曰吾何慎哉吾¶
聞之有其禮無其財君子弗行也(謂時可行而財/不足以備禮)有其¶
禮有其財無其時君子弗行也吾何慎哉(謂財足以備/禮而時不得)¶
(行也喪之禮如子贈/禭之属不逾主人也)季武子寢疾蟜固不説齊縗而入¶
見曰斯道也将亡矣士唯公門説齊縗(季武子魯大夫/季孫宿也世為)¶
(上卿强且専政國人事之如君蟜固䏻守禮不畏之矯/其俗之失禮也道猶禮也説音吐活反蟜音居沼反魯)¶
<pb:KR2m0001_WYG_110-5b>¶
(之逹禮/者也)國昭子之母死問扵子張曰葬及墓男子婦人¶
安位(國昭子/齊大夫)子張曰司徒敬子之喪夫子相男子西鄉¶
婦人東鄉(夹羡道/為位也)曰噫毋(噫弗悟之聲母禁/止辭也毋音無)曰我喪也¶
斯沾(斯盡也沾讀曰覘視也國昭子自謂齊之大夫/家有事人盡視之欲人觀之法其所為斯音賜)爾¶
専之賓為賓焉主為王焉(専猶司也/時子張相)婦人従男子皆西¶
鄊(非/也)季康子之母死陳䙝衣(䙝衣非上服/陳之将以斂)敬姜曰婦人¶
不飾不敢見舅姑将有四方之賓来䙝衣何為陳扵斯¶
命徹之(言四方之賔嚴扵舅姑/也敬姜者康子從祖母)子路曰傷哉貧也生無¶
<pb:KR2m0001_WYG_110-6a>¶
以為養死無以為禮孔子曰啜菽飲水盡其歡斯之謂¶
孝斂手足形還葬而無槨稱其財斯之謂禮(還疾也謂/不及其日)¶
(月/也)子路去魯謂顔回曰何以贈我(贈送/也)曰吾聞之也去¶
國則哭扵墓而後行反其國不哭展墓而入(無君事主/扵孝也展)¶
(省視/也)又謂子路曰何以䖏我(䖏猶/安也)子路曰吾聞之也過¶
墓則式過祀則下(居者主/扵敬也)有焚先人之室則三日哭(謂/人)¶
(燒其宗廟也哭者/哀精神之有虧傷)故曰新宫火亦三日哭(火人火也新/宫火在魯成)¶
(三/年)子思曰喪三日而殯凡附扵身者必誠必信勿之有¶
<pb:KR2m0001_WYG_110-6b>¶
悔焉耳矣(言其日月欲其盡心脩/備之附扵身謂衣衾也)曽子問曰君薨既殯¶
而臣有父母之喪則如之何孔子曰歸居扵家有殷事¶
則之君所朝夕否(居家者因其哀後隆扵父母/也殷事朔望薦新之奠也)曰君既¶
啟而臣有父母之喪則如之何孔子曰歸哭而反送君¶
(言反送君則既葬而歸也歸/哭者服君服而歸不敢私服)曰君未殯而臣有父母之¶
喪則如之何孔子曰歸殯反扵君所有殷事則歸朝夕¶
否(其哀雑/主扵君)大夫室老行事士則子孫行事(大夫士其在/君所之時則)¶
(攝其/事也)大夫内子有殷事亦之君所朝夕否(謂夫之君既/殯而有舅姑)¶
<pb:KR2m0001_WYG_110-7a>¶
(之喪者内子大夫嫡妻也妻為/夫之君如婦為舅姑服齊縗)曽子問曰大功之喪可¶
以與扵饋奠之事乎(饋奠在/殯時也)孔子曰豈大功耳自斬縗¶
以下皆可禮也曽子曰不以輕服而重相為乎(怪以重/服而為)¶
(人執/事也)孔子曰非此之謂也(非謂為人謂/扵其所為服)天子諸侯之喪¶
斬縗者奠(為君服者皆斬/縗唯主人不奠)大夫齊縗者奠(服斬縗者不/奠避正君也)¶
(齊縗者/其兄弟)士則朋友奠不足則取扵大功以下者不足則¶
反之(服齊縗者不奠避大夫/也言不足者謂殷奠時)曽子問曰小功可以與扵¶
祭乎(謂既虞/卒哭時)孔子曰何必小功耳自斬縗以下與祭禮¶
<pb:KR2m0001_WYG_110-7b>¶
也曽子曰不以輕喪而重祭乎(怪使重/者執事)孔子曰天子諸¶
侯之喪祭也不斬縗者不與祭大夫齊縗者與祭士祭¶
不足則取諸兄弟大功以下者曽子問曰相識有喪服¶
可以與扵祭乎(問已有喪服可以/助所識者祭否)孔子曰緦不祭又何¶
助扵人曽子問曰廢喪服可以與扵饋奠之事乎(謂新/除喪)¶
(服/也)孔子曰説縗與奠非禮也(執事扵人之神/為其忘哀故也)以儐相可¶
也父有服宫中子不與扵樂母有服聲聞焉不舉樂妻¶
有服不舉樂扵其側(宫中子與父同宫者也禮命士以/上父子異宫不與者謂出行見之)¶
<pb:KR2m0001_WYG_110-8a>¶
(不得/觀也)大功将至避琴瑟小功至不絶樂姑姊妹其夫死¶
而夫黨無兄弟使夫之族人主喪妻之黨雖親弗主(此/謂)¶
(姑姊妹無子寡而死也夫黨無兄弟無緦之親也其主/喪不使妻之親而使族人婦人外成主必宜得夫類也)¶
夫若無族矣則前後家東西家無有則里尹主之(喪無/無主)¶
(也里尹閭胥/里宰之属也)或曰主之而祔扵夫之黨(妻之黨自主之/非也夫之黨其)¶
(祖姑/也)○初貞觀中吕才為太常博士與諸隂陽學者十¶
餘人撰隂陽書凡五十三卷并舊書行者三十七卷詔¶
頒下之才病其有穿鑿拘忌者故著論曰易曰上古穴¶
<pb:KR2m0001_WYG_110-8b>¶
居而野䖏後代聖人易之以宫室盖取諸大壮逮扵殷¶
周之際乃有卜擇之文故詩稱相其隂陽書云卜惟洛¶
食此則卜擇吉凶其来尚矣至扵近代師巫更加五姓¶
之説言五姓者謂宫商角徴羽天下萬姓悉総配之行¶
事吉凶依此為灋至如張王等為商武庾等為羽欲以¶
同韻相求及其以栁姓為宫以趙姓為角又非四聲相¶
管其間亦有同是一姓分属宫商復有複姓數字徴羽¶
不别騐扵經典夲無斯説諸隂陽書亦無此語直是野¶
<pb:KR2m0001_WYG_110-9a>¶
俗口𫝊竟無所出之處唯按堪輿經云黄帝對扵天老¶
乃有五姓之言且黄帝之時不過姬姜數姓暨扵後代¶
賜族者多至如管蔡郕霍魯衛毛聃郜雍曺滕畢原酆¶
郇並是姬姓子孔殷宋華向蕭亳皇甫並是子姓苗裔¶
自餘諸國准例皆然因邑授官分枝布葉未知此等諸¶
姓是誰配屬宫商又檢春秋以陳衛及秦並同水族齊¶
鄭及宋皆為火姓或承所出之祖或繫所属之星或取¶
所居之地亦非宫商角徴共相管攝此則事不稽古義¶
<pb:KR2m0001_WYG_110-9b>¶
理乖僻者也又叙祿命曰謹按史記宋忠賈誼司馬季¶
主云夫卜筮髙談祿命以悦人心矯言禍福以盡人財¶
又按王充論衡云見骨體而知命禄此則命禄之書行¶
之久矣多言或中人乃信之今更研尋夲非實錄但以¶
積善餘慶不假建禄之吉積惡餘殃豈由刼殺之災皇¶
天無親常與善人福之所應其猶影響故有夏多罪天¶
命勦絶宋景修徳妖孛夜移學也祿在其中豈得生當¶
建命武王憂勤損夀不聞月值空亡長平坑卒未聞共¶
<pb:KR2m0001_WYG_110-10a>¶
犯三刑南陽貴士何必俱當六合厯陽成湖非獨河魁¶
之上蜀郡炎燎豈由災厄之下今時亦有同建祿而貴¶
賤懸殊共命胎而夭夀更異按春秋魯桓公六年九月¶
魯荘公生今按長厯荘公生當乙亥之嵗建申之月以¶
此推之荘公乃當祿之空亡依祿命書灋合貧賤又犯¶
勾絞六害背驛馬生身尅驛馬三刑當此生者並無官¶
爵火命七月生當病鄉為人尫弱身合矬陋今按齊詩¶
譏荘公猗嗟昌兮頎若長兮羙目揚兮巧趨蹌兮唯有¶
<pb:KR2m0001_WYG_110-10b>¶
向命一條灋當長夀依檢春秋荘公薨時計年四十五¶
矣此則祿命不騐一也又按史記秦荘襄王四十八年¶
始皇帝生宋忠注云因正月生為此名政依檢襄王四¶
十八年嵗壬寅此年正月生者命當背祿灋無官爵假¶
得六合奴婢尚少始皇又當破驛馬生驛馬三刑身尅¶
驛馬灋當望官不到金命正月生當絶下絶下為人無¶
始有終老而彌吉今驗史記始皇乃是有始無終老而¶
彌凶唯建命生灋合長夀計其崩時不過五十祿命不¶
<pb:KR2m0001_WYG_110-11a>¶
騐二也檢漢武故事帝以乙酉嵗七月七日平明時生¶
亦當祿空亡下灋主無官爵雖向驛馬尚隔四辰依祿¶
命灋少無官爵老而方盛今騐漢書帝即位年始十六¶
末年以後户口減半祿命不騐三也又檢後魏書云孝¶
文帝皇興元年八月生今按長厯其年嵗在丁未以此¶
推之孝文背祿背命并驛馬三刑身尅驛馬依檢祿命¶
書灋無官爵命當父死中生灋當生不見父今檢魏書¶
孝文身受其父之禪禮云嗣王位㝎在扵初䘮踰年之¶
<pb:KR2m0001_WYG_110-11b>¶
後方始正號是以天子無父事三老也孝文受禪異扵¶
常禮躬為天子以事其親而祿命倒云不合見父祿命¶
不騐四也又按沈約宋書云宋髙祖癸亥三月生依此¶
而推祿之與命並當空亡依祿命書灋無官爵又當扵¶
墓中生唯宜嫡子假有次子灋當早卒今騐宋書髙祖¶
長子先被簒殺次子義崇享國多年髙祖又當祿命墓¶
下生灋得嫡孫財祿今檢宋書其孫劉劭劉濬並為簒¶
逆㡬失宗祧祿命不騐五也叙葬書曰易曰古之葬者¶
<pb:KR2m0001_WYG_110-12a>¶
厚衣之以薪葬之中野不封不樹喪期無數後世聖人¶
易之以棺槨盖取諸大過禮云葬者蔵也欲使人不見¶
之然孝經云卜其宅兆而安厝之以其復土事畢長為¶
感慕之所窀穸禮終永作䰟神之宅朝市遷變豈得先¶
測於将来泉石交侵不可先知扵地下是以謀及龜筮¶
庶無後艱斯乃備扵慎終之禮曽無吉凶之義暨扵近¶
代以来加之隂陽葬灋或選年月便利或量墓田逺近¶
一事失所禍及生人巫者利其貨賄莫不擅加利害遂¶
<pb:KR2m0001_WYG_110-12b>¶
令葬書一術乃有百二十家各説吉凶拘而多忌且天¶
覆地載乾坤之理備焉一剛一柔消息之義詳矣成扵¶
晝夜之道感扵男女之化三光運扵上四氣通扵下斯¶
乃隂陽之大經不可失之扵斯須也至扵喪葬之吉凶¶
乃附此為妖妄𫝊云王者七日而殯七月而葬諸侯五¶
日而殯五月而葬大夫經時而葬士則踰月而已此則¶
貴賤不同禮亦異數欲使同盟同軌赴弔有期量事制¶
宜遂為常式灋既一㝎不得違之故先期而葬謂之不¶
<pb:KR2m0001_WYG_110-13a>¶
懐後期而不葬譏之殆禮此則葬有㝎期不擇年月一¶
也春秋又云丁巳葬㝎公雨不克葬至扵戊午襄事禮¶
經善之(襄成也雨而成事/若汲汲扵欲葬)禮記云卜葬先逺日盖選月¶
終之日所以避不懐也今檢葬書以己亥之日用葬㝡¶
凶謹按春秋之際此日葬者凡有二十餘件此則葬不¶
擇日二也禮記又曰周尚赤大事用平旦殷尚白大事¶
用日中夏尚黒大事用昏時鄭𤣥注云大事者何謂喪¶
葬也此則直取當代所尚不擇時之早晚春秋又云鄭¶
<pb:KR2m0001_WYG_110-13b>¶
卿子産及子太叔葬鄭簡公扵時司墓大夫室當葬路¶
若壊其室即平眀而堋不壊其室即日中而堋子産不¶
欲壊室欲待日中子太叔云若至日中而堋恐久勞諸¶
侯大夫来㑹葬者然子産既云博物君子太叔乃為諸¶
侯之選國之大事無過喪葬必若義有吉凶斯等豈得¶
不用今乃不問時之得失唯論人事可否曽子問曰葬¶
逢日蝕舍扵路左待眀而行所以備非常也若依葬書¶
多用乾艮二時並近半夜此即反與禮違今檢禮𫝊葬¶
<pb:KR2m0001_WYG_110-14a>¶
不擇時三也葬書云富貴官祿皆由安葬所致夀命延¶
促亦由墳壠所招然今按孝經云立身行道揚名扵後¶
世以顯父母易曰聖人之大寳曰位何以守位曰仁是¶
以日慎一日則澤及扵無疆苟徳不逮而人無援以此¶
則非由安葬吉凶而論福祚延促臧孫有後扵魯不關¶
葬得吉日若敖絶祀扵荆不由遷厝失所此則安葬吉¶
凶不可信用其義四也今之喪葬吉凶皆依五姓便利¶
古之葬者並在國都之扗兆域既有常所何取姓墓之¶
<pb:KR2m0001_WYG_110-14b>¶
義趙氏之葬並在九原漢之山陵散在諸䖏上利下利¶
蔑爾不論大墓小墓其義安在及其子孫富貴不絶或¶
與三代同風或分六國而王此則五姓之義大無稽古¶
吉凶之理何從而生其義五也且人臣名位進退何常¶
亦有初賤而後貴亦有始泰而終否是以子文三已令¶
尹展禽三黜士師卜筮一㝎更不廽改墓塜既成曽不¶
革易何因名位無時暫安故知官爵𢎞之在人不由安¶
葬所致其義六也野俗無識皆信葬書筮者誑其吉凶¶
<pb:KR2m0001_WYG_110-15a>¶
愚人因而僥倖遂使擗踊之際擇葬地而希官品荼毒¶
之秋選葬時以窺財禄或云辰日不宜哭泣遂莞爾而¶
受弔問或云同属忌扵臨壙乃吉服不送其親聖人設¶
教豈其然也葬書敗俗一至扵斯其義七也¶
　　禮廢(周/)¶
周制曽子問曰諸侯旅見天子入門不得終禮廢者㡬¶
(旅/衆)孔子曰四太廟火日食后之喪雨霑服失容則廢(太/廟)¶
(始祖廟宗廟皆然/主扵始祖廟也)諸侯相見揖讓入門不得終禮廢者¶
<pb:KR2m0001_WYG_110-15b>¶
六天子崩太廟火日食后夫人之喪雨霑服失容則廢¶
(夫人君/之夫人)天子嘗禘郊社五祀之祭簠簋既陳天子崩后¶
之喪則廢(既陳謂夙興陳饌牲器時也天子七祀言五/者闗中言之孔穎逹曰關通也按周法天子)¶
(七諸侯五大夫三今/舉中五則兼上下)當祭而日食太廟火接祭而已矣¶
如牲至未殺則廢(接祭而已/不迎尸也)諸侯之祭社稷俎豆既陳¶
聞天子崩后之喪君薨夫人之喪則廢大夫之祭鼎俎¶
既陳籩豆既設天子崩后之喪君薨夫人之喪君之太¶
廟火日食三年之喪齊縗大功皆廢外喪自齊縗以下¶
<pb:KR2m0001_WYG_110-16a>¶
行也(齊縗異/門則祭)其齊縗之祭也尸入三飯不侑酳不酢而¶
已矣大功酢而已矣小功緦室中之事而已矣(室中之/事謂賔)¶
(長/獻)士之所以異者緦不祭(然則士不得/成禮者十一)所祭於死者無¶
服則祭(謂若舅舅之/子從母昆弟)曽子問曰将冠子冠者至揖讓而¶
入聞齊縗大功之喪如之何(冠者賔/及賛者)孔子曰内喪則廢¶
外喪則冠而不醴徹饌而埽即位而哭如冠者未至則¶
廢(内喪同門也不醴不醴子也/其廢者喪成服因喪而冠)如将冠子而未及期日¶
而有齊縗大功小功之喪則因喪服而冠(廢吉禮而因/喪冠俱成人)¶
<pb:KR2m0001_WYG_110-16b>¶
(之服也/及至也)除喪不改冠乎孔子曰天子賜諸侯大夫冕弁¶
服扵大廟歸設奠服賜服扵斯乎有冠醮無冠醴(酒為/醮冠)¶
(禮醴重而醮輕此服賜服酌用酒尊/賜也不醴眀不為改冠改冠當醴之)父歿而冠則已冠¶
埽地而祭扵禰已祭而見伯父叔父而後饗冠者(饗謂/禮之)¶
　¶
　¶
　¶
　通典卷一百五¶
