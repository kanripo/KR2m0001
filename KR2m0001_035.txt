# -*- mode: mandoku-view; -*-
#+TITLE: 通典
#+DATE: 2015-08-24 22:48:51.373574
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷三十
<pb:KR2m0001_WYG_035-1a>¶
欽定四庫全書¶
　通典卷三十¶
　　唐　京　兆　杜　佑　君　卿　纂¶
　職官十二¶
　　東宮官¶
凡三王教世子必以禮樂樂所以修内禮所以修外禮¶
樂交錯於中發形於外是故其成也懌恭敬而温文(中/心)¶
(也懌/悦也)立太傅少傅以養之欲其知父子君臣之道也(言/飬)¶
<pb:KR2m0001_WYG_035-1b>¶
(者積浸/成長也)太傅審父子君臣之道以示之少傅奉世子以¶
觀太傅之徳行而審諭之太傅在前少傅在後(謂其在/學時也)¶
入則有保出則有師(謂燕居出入時也漢班彪上書曰/昔成王爲孺子出則周公召公史)¶
(佚入則太顛閎夭南宮适/散宜生左右前後皆正禮)是以教諭而徳成也師也者¶
教之以事而諭諸徳者也保也者愼其身以輔翼之而¶
歸諸道者也(愼其身者/謹安䕶之)秦漢以下始加置詹事中庻子¶
及諸府寺等官亦有以他官而監䕶者(漢孝宣帝欲令/中郎將許舜監)¶
(䕶太子家疏廣以爲示狹非所以廣太子也後漢順帝/立太子居承光宮以侍御史种暠監䕶有中常侍卒乘)¶
<pb:KR2m0001_WYG_035-2a>¶
(衣車來載太子太子太傅杜喬憂懼不能止開門將出/而暠至手劍當車曰太子國之儲副人命所繋常侍來)¶
(無尺一何以得將太子去何知不與内寵姦臣共挾邪/謀今日之事有死而已乃遣喬詣臺啟白得中奉敕乃)¶
(聼/之)自魏明帝以後久曠東宫制度闕廢官司不具(吳孫/權即)¶
(位孫登爲太子兼置四友等官以諸葛恪爲左輔張休/爲右弼顧譚爲輔正都尉陳表爲翼正都尉是爲四友)¶
(於是東宫/號爲多士)晋初詹事左右率庻子中舍人諸官並未置¶
唯置衞率令典兵二傅并攝衆事至咸寧元年始置詹¶
事以領宮事宋孝武置東宮率更令等官其中庻子庶¶
子中舍人舍人洗馬各減舊員之半後周加置太子諫¶
<pb:KR2m0001_WYG_035-2b>¶
議員四人至隋罷詹事分東宮置門下坊典書坊(北齊/已有)¶
(典書/坊)以分統諸局(比門下内/史二省)門下坊有左庶子二人内¶
舍人四人錄事二人統司經宮門内直典膳藥藏齋師¶
等六局典書坊有右庻子二人舍人通事舍人各八人¶
領内坊大唐置詹事府以統衆務置左右二春坊以領¶
諸局(龍朔二年改門下坊爲左春坊典書坊爲/右春坊咸亨初復舊景雲元年又改爲之)左春坊¶
置左庻子二人中允二人司議郎四人錄事二人左諭¶
徳一人左贊善大夫五人崇文館校書郎八人亦統六¶
<pb:KR2m0001_WYG_035-3a>¶
局(六局之中唯改齋師爲典設餘局名與隋同其六局/長官唯司經置洗馬宮門置大夫餘各置監以局名)¶
(冠之所職如其名龍朔中改宮門/大夫及諸監並爲郎遂爲永制也)右春坊置右庶子二¶
人中舍人二人舍人四人録事二人右諭徳一人右贊¶
善大夫五人通事舍人八人兼領内坊(内坊置典内二/人掌閤内諸事)¶
(諸坊局小/吏各有差)因隋制也¶
　　太子六傅(三太/)　(三少/)¶
太子師保二傅殷周已有(二傅爲太傅少傅詩小弁篇/太子之傅作焉以刺幽王弁)¶
(音歩/干反)逮乎列國秦亦有之(孝公時商鞅設法/黥太子師傅是也)漢髙帝以¶
<pb:KR2m0001_WYG_035-3b>¶
叔孫通爲太子太傅位次太常後亦有少傅(初叔孫通/爲太子太)¶
(傅髙帝欲立趙王廢太子通諫曰昔晋獻公以驪姬故/廢太子晋國亂者數十年秦不早定扶蘇終使滅祀今)¶
(太子仁孝陛下必廢嫡立庻臣願先伏誅以頸血汙地/上曰公罷吾戲耳通曰太子天下本本一揺天下振動)¶
(奈何以天下戲乎又髙帝東征留太子監闗中兵謂張/良曰子房雖病强卧而傅太子時叔孫通爲太傅留侯)¶
(行少傅事後太子幾廢良立䇿召四皓以免又竇嬰爲/太傅景帝欲廢太子嬰數爭不得因謝病屏居田南山)¶
(下又疏廣字仲翁爲太傅兄子受爲少傅父子並爲師/傅朝廷以爲榮後皆請免歸鄉里公卿祖餞東都門外)¶
(百姓觀者歎曰賢哉二大夫初太子外祖許伯以太子/少請使其弟舜監䕶太子家廣曰太子國儲副君師友)¶
(必天下英俊不宜獨親外家今官屬已備若親暱外家/非所以廣太子徳於天下也上善之又夏侯勝字長公)¶
<pb:KR2m0001_WYG_035-4a>¶
(爲太傅卒官太后以嘗受尚書於勝素服五日以報師/傅之恩儒者以爲榮又萬石君石奮韋𤣥成丙吉並爲)¶
(太傅又匡衡王/丹並爲少傅)後漢太傅禮如師不領官屬而少傅主¶
太子官屬(光武大㑹百官曰誰可傅太子者羣臣承意/皆言太子舅執金吾陰識可博士張佚曰今)¶
(陛下立太子爲陰氏乎爲天下乎即爲陰氏則陰侯可/爲天下則宜用天下賢才上曰欲署者以輔太子也今)¶
(博士不難正朕况太子乎即拜佚爲太傅桓榮/爲少傅又明帝以鄧禹先帝名臣拜太子太傅)漢魏故¶
事太子於二傅執弟子禮皆爲書不曰令少傅稱臣而¶
太傅不臣(吳薛綜綜子瑩瑩子兼/三代並爲太子少傅)晋太始三年武帝始¶
建置東宮各置一人尚未置詹事官事無大小皆由二¶
<pb:KR2m0001_WYG_035-4b>¶
傅少傅立草太傅書眞以爲儲訓並有功曹主簿五官¶
秩與後漢同皇太子先拜諸傅然後答之如弟子事師¶
之禮二傅不得上疏曲敬武帝後以儲副體尊遂命諸¶
公居之以本位重故或行或領時侍中任愷武帝所親¶
敬復使領之蓋一時之制也咸康元年以給事黄門侍¶
郎楊珧爲詹事掌宮事二傅不復領官屬及楊珧爲衞¶
將軍領少傅復省詹事遂崇廣傅訓命太尉賈充領太¶
保司空齊王攸領太傅所置吏屬復如舊二傅皆進賢¶
<pb:KR2m0001_WYG_035-5a>¶
兩梁冠黒介幘五時朝服佩水蒼玉(晋令曰太子太/保銀印青綬)其¶
後太尉汝南王亮車騎將軍楊駿司空衞瓘石鑒皆領¶
傅保猶不置詹事以終武帝之代惠帝元康元年復置¶
詹事(二傅給菜田六頃田騶五十人夏後不/及田者食俸一年給赤耳安車一乘)及愍懐建¶
宮乃置六傅三太三少(晋書曰東宮舊制月請錢三十/萬以偹衆用愍懐太子恒探取)¶
(三月以/供嬖寵)以景帝諱師故改太師爲太帥通省尚書事詹¶
事文書闗由六傅(職官要録曰晋太子/六傅各有丞一人)自元康之後諸¶
傅或三或四或六渡江之後有太傅少傅不立師保(晋/王)¶
<pb:KR2m0001_WYG_035-5b>¶
(導爲太傅時孝懐太子爲胡所害始奉諱有司奏天子/三朝舉哀羣臣一哭而已導以皇太子普天之痛羣下)¶
(宜同三朝之制元帝從之又齊王攸領太傅作太傅箴/獻於太子傅𤣥亦有少傅箴又任愷山濤張華並爲少)¶
(傅又云衞瓘領少傅加千兵百騎鼓吹之府山公啟事/曰太子保傅不可不髙盡天下之選羊祜秉徳尚義可)¶
(出入周旋令太子毎覩儀刑方任雖/重比此爲輕又可朝㑹與聞國議)宋有太傅少傅各¶
兼丞一人其保傅並銀章青綬齊與宋同武帝時以王¶
儉爲少傅舊太子敬二傅同至是朝議接少傅以賔友¶
之禮梁太傅位視尚書令少傅視左僕射(職官要録曰/三少舊視左)¶
(僕射冠服/同三太也)陳因之自宋以下唯有傅而無師保後魏有¶
<pb:KR2m0001_WYG_035-6a>¶
太師太傅太保謂之東宮三師少師少傅少保謂之東¶
宮三少(孝明在東宫宣武皇帝欲以崔光爲太子師傅/光固辭帝令太子南面再拜宮臣皆從太子拜)¶
(光北面立不敢答拜唯西面/拜謝而出乃授光太子少傅)北齊皆有之出則三師在¶
前三少在後後周不置隋與北齊同大唐六傅不必偹¶
唯其人太子出則乘輅偹儀以爲後從貞觀中太宗撰¶
太子接三師之儀出殿門迎太子先拜三師答拜每門¶
讓三師坐與三師書前名惶恐後名惶恐再拜(先天元/年十二)¶
(月詔東宮三師三少宜開府置/令丞各一人𨽻詹事府尋罷)¶
<pb:KR2m0001_WYG_035-6b>¶
　　太子賔客¶
漢髙帝時有四人年老以上慢侮逃匿山中義不爲漢¶
臣謂之四皓(東園公綺里季夏/黄公甪里先生)髙帝不能致及將廢太¶
子太子迎四人至侍從太子鬚睂皓白衣冠甚偉髙帝¶
既見曰煩公幸卒䕶太子太子由是不廢至武帝又爲¶
太子立博望苑使通賔客晋元康元年愍懐太子始之¶
東宮惠帝詔曰遹㓜䝉今出止東宮雖頼師傅羣賢之¶
訓其逰處左右宜得正人能相長益者太保衞瓘息庭¶
<pb:KR2m0001_WYG_035-7a>¶
司空隴西王泰息畧太子太傅楊濟息毖太子少師裴¶
楷息憲太子少傅華廙息恒各道義之門有不肅之訓¶
其令五人更往來與太子習數偹賔友也其時雖非官¶
而謂之東宮賔客皆選文義之士以侍儲皇其後無聞¶
大唐顯慶元年正月以太子太傅兼侍中韓瑗中書令¶
來濟禮部尚書許敬宗左僕射兼太子少師于志寜並¶
爲皇太子賔客遂爲官員定置四人掌調䕶侍從規諫¶
凡太子有賔客之事則爲上齒蓋取象於四皓焉資位¶
<pb:KR2m0001_WYG_035-7b>¶
閑重其流不雜(天寳中賀知章自太子賔客度爲道士/還鄉捨宅爲觀𤣥宗賦詩贈别時議榮)¶
(之/)¶
　　太子詹事(丞/)　(主簿/)　(司直/)¶
詹事秦官(應劭曰詹/省也給也)漢因之掌皇后太子家(皇后太子/各置詹事)¶
(随其所在以名官漢官曰詹事位在長秋上亦宦者主/中諸官後漢志曰初成帝鴻嘉三年省詹事職并大長)¶
(秋是後皇后當法駕出則中謁中宦者職吏權兼詹事/奉引訖罷宦者誅後尚書選兼職吏一人奉引此皆皇)¶
(后詹/事也)漢時太子門大夫庶子洗馬舍人皆屬二傅其太¶
子家令丞率更令丞僕中盾衞率等官並屬詹事(竇嬰/字王)¶
<pb:KR2m0001_WYG_035-8a>¶
(孫景帝時為詹事帝弟梁孝王母竇太后愛之酒酣上/曰千秋萬嵗後傳梁王太后歡嬰引酒巵進上曰天下)¶
(者髙帝天下父子相傳漢之約也/上何以得傳梁王太后由是憎嬰)後漢省詹事而太子¶
官悉屬少傅魏復置詹事領東宮衆務晋不置至咸寜¶
元年復置以掌宮事(事具六/傅篇)及永康中復不置自太安¶
以來又置終孝懐之代其職擬尚書令掌三令四率中¶
庻子庻子洗馬舍人等官銀印青綬介幘進賢兩梁冠¶
絳朝服佩水蒼玉(晋卞壼為詹事時稱卞/壼裁斷切直忠於事上)宋與晋同齊¶
置府領官屬(齊沈文季爲/太子詹事)梁陳任總宮朝後魏有太子¶
<pb:KR2m0001_WYG_035-8b>¶
左右詹事北齊東宮衆事無大小皆統之領三寺二坊¶
及左右衞後周置太子宮正宫尹隋開皇初置詹事二¶
年罷之大唐復置詹事府詹事一人掌内外衆務糾彈¶
非違總判府事置少詹事一人以貳之龍朔二年改詹¶
事為端尹(詹事府爲/端尹府)少詹事為少尹咸亨初復舊埀拱¶
元年又改詹事爲宮尹少詹事為少尹神龍初復舊○¶
丞秦官漢因之後漢省魏晋隋詹事省置至晋永康中¶
詹事特置丞一人掌文書闗通六傅過江多用員外郎¶
<pb:KR2m0001_WYG_035-9a>¶
遷尚書郎宋齊因之梁陳制一梁冠皂朝服銅印墨綬¶
後魏北齊並有之(後魏楊昱字元畧爲詹事丞孝明爲/太子尚在懐抱其所出入唯乳母而)¶
(已不令官僚聞知昱諫曰太子動止宜令翼從陛下若/召太子必降手勅令臣下咸知乃詔曰自此以後非朕)¶
(手勅勿令兒出宮宮/臣在直從至萬嵗門)隋初置一人大唐置二人掌文武¶
官簿帳朝集假使(分判/府事)○主簿一人晋始置自後厯代¶
皆有大唐因之掌府事勾稽監印紙筆○司直二人大¶
唐龍朔三年置桂坊比御史臺置令一人比大夫司直¶
二人比侍御史掌彈劾官府寮其後廢桂坊以司直𨽻¶
<pb:KR2m0001_WYG_035-9b>¶
詹事府¶
　　太子庶子(中允人司議即/事舍    諭徳)　(中舍人崇舍人學通/贊善    文舘  士)¶
　　　　(洗馬/内直)　(文學/典設)　(校書等正字/宮門  即)　(典膳/)　(藥藏/)¶
古者天子有庶子之官(周官謂/之諸子)職諸侯卿大夫之庶子¶
掌其戒令與其教治有大事則帥國子而致於太子唯¶
所用之秦因之置中庶子庶子員(宋志云後漢置中庶/子按齊人鄒陽上疏)¶
(云秦皇帝任中庻子䝉嘉言/而荆軻入闗則秦官明矣)漢因之有庻子員五人史¶
丹王商歐陽地餘並爲中庻子(王莾改曰/中尚翼子)後漢員五人¶
<pb:KR2m0001_WYG_035-10a>¶
職如侍中而庻子無員職如三署中郎凡庻子主宮中¶
并諸吏之適子及支庶版籍魏因之在吳爲親近之官¶
(吳張温言於孫權曰中庻子官最親宻/切問近對宜用雋選由是以顧譚爲之)晋中庻子庶子¶
各四員職比散騎常侍及中書監令皆以俊茂者爲之¶
或以郡守叅選(山公啟事曰中庶子缺宜得俊茂者以/濟隂太守劉儼城陽太守石崇叅選晋)¶
(書曰鄭黙爲中庻子朝廷以爲太子官屬宜稱陪臣黙/上言皇太子體皇極之尊無私於天下宮臣皆受命天)¶
(朝不得同之藩國事遂施行又温嶠爲中庻子獻侍臣/箴甚見補益又王珣啟以桓謙爲中庶子曰東宮之選)¶
(中庻子總管門下/尤不可不得其才)若釋奠中庻子扶左庶子扶右宋與¶
<pb:KR2m0001_WYG_035-10b>¶
晋同武冠平巾幘絳朝服元嘉初詔二率中庻子隨太¶
子入直上宮十四年又詔還直東宮至齊其庻子用人¶
卑雜梁天監七年詔革選其年以太子中舍人司徒從¶
事中郎為之凡中庻子四人以功髙者一人爲祭酒行¶
則負璽前後部䕶駕與功髙中舍人一人共掌其坊之¶
禁令庻子四人掌侍從左右獻納得失與功髙通事舍¶
人一人共掌其坊之禁令冠服並同前代陳因梁制後¶
魏亦有中庻子庶子官北齊門下坊中庻子四人領之¶
<pb:KR2m0001_WYG_035-11a>¶
典書坊庶子四人領之隋分爲左右庻子各二人分統¶
門下典書二坊事(劉行本爲左庶子卒後而太子勇廢/文帝曰若使劉行本在勇當不及於)¶
(此/)大唐亦各二人分掌左右春坊事龍朔二年改左右¶
庶子爲左右中䕶咸亨初復舊左擬侍中而右擬中書¶
令(貞觀中詔曰皇太子與百官書疏未有制式近代以/來例皆名目無以别貴賤今凡處分論事之書皇太)¶
(子並宜稱令右庶子以下署名宣奉行書其餘與諸親/及師傅等書不在此限于志寕爲太子右庶子撰諫苑)¶
(二十卷以進於太/子太子名承乾)中允司議郎司經洗馬文學校書正¶
字典膳藥藏内直典設宮門等局郎丞崇文館並屬右¶
<pb:KR2m0001_WYG_035-11b>¶
春坊中舍人舍人通事舍人並屬左春坊其諭徳贊善¶
亦左右分𨽻焉○中允後漢太子官屬有之職在中庶¶
子下洗馬上漢制太子五日一朝其非朝日即使僕及¶
中允朝朝請問起居其後無聞宋齊有中舍人是其職¶
也大唐貞觀初改太子中舍人爲中允置二員其後復¶
置中舍人龍朔二年又改中允爲左贊善大夫咸亨元¶
年復爲中允而左贊善仍置焉中允掌侍從禮儀駮正¶
啟奏并監藥及通判坊局事若庶子闕則監封題職擬¶
<pb:KR2m0001_WYG_035-12a>¶
黄門侍郎永徽三年以皇太子諱忠改爲内允太子遜¶
位而官復舊○司議郎大唐貞觀五年皇太子上表請¶
置史職用司箴誡乃於門下坊置太子司議郎四人精¶
選名士以居之龍朔中分爲左右以左司議郎替司議¶
郎以右司議郎替舍人咸亨初復舊掌侍從規諫駮正¶
啟奏并録東宮記注分判坊事職擬給事中○中舍人¶
晋咸寧初置中舍人四人以舍人才學之羙者爲之與¶
中庻子共掌文翰在中庶子下洗馬上(晋陸雲爲/中舍人)凡奏¶
<pb:KR2m0001_WYG_035-12b>¶
事文書皆綜典之監和嘗藥月檢奏直臣名更直五日¶
典文疏如中書郎宋亦四人齊有一人梁時功髙者一¶
人與中庻子祭酒共掌其坊之禁令陳因之後魏北齊¶
並有之隋曰内舍人四員屬門下坊煬帝減二人大唐¶
中舍人二員掌侍從令書奏疏通判坊事擬中書侍郎¶
永徽三年以皇太子諱忠改爲内舍人太子遜位而官¶
復舊或謂之太子中書舍人(孝和實録曰王友/眞太子中書舍人)○舍人¶
秦官也漢因之比郎中選良家子孫(晁錯鄭當時並/爲太子舍人)後¶
<pb:KR2m0001_WYG_035-13a>¶
漢無員更直宿衛如三署郎中凡帝初即位未有太子¶
太子官屬皆罷唯舍人不省屬少府魏因之晉有十六¶
人職比散騎中書侍郎從駕則正直從次直守妃出則¶
次直從(晋王衍以名門超為太子舍人又樂廣潘岳顧/榮夏侯湛並為之元帝大興元年以太子舅虞)¶
(允為舍人太子奏曰舅甥當崇敬不&KR0082;降舅氏之親爲/侍臣詔乃轉允爲常侍山公啟事曰太子舍人夏侯湛)¶
(有盛才而不長/理人有益臺閣)宋有四人齊有一人梁有十六人掌文¶
記(梁劉杳字士深爲舍人及昭明太子薨/新宮建舊人例無仕者敕特留杳焉)陳因梁制後¶
魏亦有之北齊典書坊置二十人隋典書坊有八人煬¶
<pb:KR2m0001_WYG_035-13b>¶
帝改爲管記舍人減四員大唐復為太子舍人四人掌¶
侍從表啟宣行令㫖分判坊事龍朔二年改爲右司議¶
郎咸亨元年復舊○通事舍人齊中庶子屬官有通事¶
守舍人庻子下又有内典書通事舍人二人掌宣傳令¶
㫖内外啟奏梁亦有之視南臺御史多以餘官兼職陳¶
因之北齊門下坊有通事舍人八人至隋亦有之煬帝¶
改爲宣令舍人八員大唐復爲通事舍人亦有八員掌¶
引導辭見承㫖勞問○左右諭徳龍朔三年初置太子¶
<pb:KR2m0001_WYG_035-14a>¶
左右諭徳各一員掌侍從贊諭職比常侍○左右贊善¶
大夫龍朔二年初置左贊善大夫替中允置右贊善大¶
夫替中舍人咸亨元年中允舎人復舊而贊善大夫别¶
自爲官左右各五人皆掌侍從翊贊比諌議大夫○崇¶
文館學士魏文帝始置崇文觀以王肅爲祭酒其後無¶
聞貞觀中置崇賢館有學士直學士員掌經籍圖書敎¶
授諸王屬左春坊龍朔二年改司經局爲桂坊管崇賢¶
館而罷𨽻左春坊兼置文學四員司直二員司直正七¶
<pb:KR2m0001_WYG_035-14b>¶
品上職爲東宮之憲司府門北向以象御史臺也其後¶
省桂坊而崇賢又屬左春坊後沛王賢爲皇太子避其¶
名改爲崇文館其學士例與𢎞文館同○洗馬秦官漢¶
亦曰先馬(如淳曰前驅也國語曰勾踐親為夫差先馬/先或作洗又漢書汲黯及姊子司馬安並爲)¶
(太子洗馬安文深/巧善宦四至九卿)後漢員十六人職如謁者太子出則¶
當直者前驅𨗳威儀也(漢選郎/中補)安帝時太子謁廟洗馬¶
髙山冠非乘從時著小冠魏因之晉有八人職如謁者¶
准祕書郎進賢一梁冠黒介幘絳朝服掌圖籍釋奠講¶
<pb:KR2m0001_WYG_035-15a>¶
經則掌其事餘與後漢同(晉江統爲洗馬太子頗好逰/宴或闕朝侍統以五事諫之)¶
(又陸機鄧攸𫝊咸並爲/洗馬又衛玠爲洗馬)宋與晉同齊置一人梁有典經¶
局又置八人掌文翰尤爲清選皆取甲族有才名者爲¶
之位視通直郎(梁庾於陵拜洗馬舎人如舊東宮屬通/爲清選洗馬掌文翰尤其清者近代用)¶
(人皆取甲族有才名者時於陵周捨並擢充斯/職武帝曰官以人而清豈限於甲族時論羙之)陳因之¶
北齊典經坊洗馬二人隋曰司經局置洗馬四人煬帝¶
减二人大唐司經局洗馬二人龍朔二年改洗馬爲司¶
經大夫三年改司經局為桂坊(一云析司經/局置桂坊)司經大夫¶
<pb:KR2m0001_WYG_035-15b>¶
通判坊事罷𨽻左春坊咸亨初復舊掌侍奉及經史圖¶
籍判局事○文學漢時郡及王國並有文學而東宮無¶
聞魏武置太子文學(魏武爲丞相以司馬宣王爲/文學掾甚爲世子所親信)自後¶
並無至後周建徳三年太子文學十人後省龍朔三年¶
置太子文學四員屬桂坊桂坊廢而屬司經開元中定¶
制爲三員掌侍奉分掌四部書判書功事○校書宋孝¶
建中洗馬有校書吏四人自後無聞北齊有太子校書¶
隋太子校書有六人大唐四人掌讐校經籍(無郎字初/𢎞文崇文)¶
<pb:KR2m0001_WYG_035-16a>¶
(二館置讐校開元六年省讐校/置校書𢎞文四員崇文二員)○正字隋太子正字二¶
員煬帝改爲正書大唐復爲正字亦置二人掌刋正文¶
字○典膳郎漢魏以來並有太子食官局至北齊門下¶
坊始别置典膳局有監丞各二人隋如北齊之制大唐¶
典膳局有郎二人丞二人郎掌進膳嘗食之事丞貳之¶
(乾封元年皇太子久在内不出典膳丞邢文偉請減膳/上啟曰竊見禮大戴記曰太子既冠成人免於保傅之)¶
(嚴則冇司過之史撤膳之宰史之義不得不書過不書/則死之宰之義不得不撤膳不撤則死之近代以來未)¶
(甚談議不接謁見常三朝之後但與内人獨居何由發/揮聖智使睿哲文明者乎今史雖闕官宰當奉職沗備)¶
<pb:KR2m0001_WYG_035-16b>¶
(所司不敢逃死謹守禮經遽申減膳其年右史闕宰臣/進擬數人髙宗曰邢文偉嫌我兒不讀書不肯與肉喫)¶
(此人甚直可/用遂拜焉)○藥藏郎北齊門下坊領藥藏局有監丞¶
各二人侍藥四人隋如北齊之制大唐藥藏局有郎二¶
人丞二人郎掌和劑醫藥之事丞貳之○内直郎齊有¶
太子内直兵局内直兵史二人梁有直内主璽主衣扶¶
侍等局各置有司以丞其事陳因之北齊門下坊領殿¶
内局有内直監二人副監四人隋如北齊制大唐内直¶
局有郎二人丞二人掌符璽繖扇几案衣服之事丞貳¶
<pb:KR2m0001_WYG_035-17a>¶
之○典設郎南齊置居局齋庫丞一人梁齋内局各置¶
有司以丞其事陳因之北齊門下坊有齋師局有太子¶
齋師内閣師各二人隋如北齊制大唐典設局有郎四¶
人掌凡大祭祀湯沐灑掃鋪陳之事○宮門郎秦有太¶
子門大夫漢因之員二人(漢官儀曰門大/夫選四府掾屬)職比郎將(漢/官)¶
(儀曰安帝時太子謁廟/門大夫乘從冠兩梁冠)魏因之晉太子門大夫准公車¶
令掌通牋表及宮門禁防宋因之梁代視謁者僕射陳¶
因之北齊謂之門大夫坊并統伶官隋煬帝改門大夫¶
<pb:KR2m0001_WYG_035-17b>¶
爲宮門監大唐初爲宮門大夫今門宮局有監郎二人¶
丞二人郎掌東宮殿門管鑰及啟閉之事丞貳之¶
　　太子家令(丞/署)　(主簿/)　(食官署/)　(典倉署/)　(司藏/)¶
家令秦官屬詹事(服䖍曰太子稱/家故曰家令)漢因之有丞(鼂錯爲/太子家)¶
(令以竒辯得幸太子太子家號/爲智囊疏受亦爲太子家令)主倉榖飲食職似司農¶
少府漢代太子食湯沐邑十縣家令主之後漢則屬少¶
傅主食榖飲食魏因之晉又兼主刑獄榖貨飲食職比¶
廷尉司農少府其家令率更令及僕爲太子三卿太康¶
<pb:KR2m0001_WYG_035-18a>¶
八年進品與中庻子二率同自漢至晉家令在率更下¶
宋則居上銅印墨綬進賢兩梁冠絳朝服主内茵褥牀¶
几諸供中之物及官奴婢月用錢庫内鹽米車牛刑獄¶
齊因之自宋齊以來清流者不爲之(沈約為齊文/惠太子家令)至梁¶
天監六年武帝以三卿陵替乃詔革選家令視常侍黄¶
門陳因之後魏亦曰三卿北齊家令有功曹主簿領食¶
官典倉司藏等三署及領内坊令丞隋掌刑法食膳倉¶
庫奴婢等煬帝改爲司府令大唐復為家令寺置家令¶
<pb:KR2m0001_WYG_035-18b>¶
一人唯不主刑法餘與隋同龍朔二年改家令寺爲宮¶
府寺家令爲宫府大夫咸亨初復舊丞二人主簿一人¶
領食官署典倉署司藏署署令各一人丞各二人○丞¶
漢家令有丞後無聞宋書云家令丞一人晉置宋齊以¶
後並有之後周無隋家令丞二人大唐因之龍朔二年¶
改爲宮府丞咸亨元年復舊掌判寺事○主簿晋家令¶
有主簿宋齊因之自後無北齊家令有主簿員隋亦然¶
大唐因之掌印并及勾舉○食官署令丞漢詹事屬官¶
<pb:KR2m0001_WYG_035-19a>¶
有食官令長丞後漢亦有而屬少傅主飲食晉太子食¶
官令職如太官令宋則屬中庶子齊則屬詹事掌厨膳¶
之事梁食官局屬庶子陳因之後魏亦有北齊有食官¶
令丞又别領器局酒局二丞隋家令寺統食官令丞令¶
一人丞二人大唐因之掌飲膳之事○典倉署令後漢¶
太子倉令屬少傅主倉榖魏以下無聞後魏有之北齊¶
家令寺領典倉署令丞典倉署又别領園丞隋家令寺¶
統典倉令丞令一人丞二人大唐因之掌榖藏出納及¶
<pb:KR2m0001_WYG_035-19b>¶
醯醢庶羞之事○司藏署令晋家令有主物吏四人梁¶
有錫賜庫局丞庻子又有東宮衞庫丞北齊家令寺領¶
司藏署令丞司藏又别領仗庫典作二局丞隋家令統¶
司藏署令一人丞二人大唐因之掌藏庫財貨營繕之¶
事¶
　　太子率更令(丞/)　(主簿/)¶
率更令秦官(顔師古曰掌知/漏刻故曰率更)漢因之有丞主簿庻子舍¶
人更直職似光禄勲而屬詹事後漢因之後屬少傅魏¶
<pb:KR2m0001_WYG_035-20a>¶
因之晉主宫殿門户及賞罰事職如光禄勲衞尉而屬¶
詹事宋制銅印墨綬進賢兩梁冠絳朝服梁陳後魏並¶
有之北齊領中盾署掌周衞禁防漏刻鐘鼓亦屬詹事¶
隋掌伎樂漏刻有令丞録事各一人大唐因之加掌皇¶
族次序及刑法事龍朔二年改率更寺爲司更寺改令¶
爲大夫咸亨初復舊丞主簿各一人○丞後漢率更置¶
丞一人歴代悉有唯後周無大唐因隋掌判禮樂刑罰¶
之事○主簿晉置一人宋無齊有之自後無聞北齊隋¶
<pb:KR2m0001_WYG_035-20b>¶
又有之大唐因之掌印及勾舉¶
　　太子僕(丞/)　(主簿/)　(廐牧署/)¶
僕秦官漢因之又有長丞主車馬(又有太子廐長/一人亦主車馬)後漢¶
因之而屬少傅職如太僕太子五日一朝其非太子朝¶
日即與中允入問起居魏因之晉主輿馬兼主親族如¶
太僕宗正從駕乘安車次家令而屬詹事宋齊並有之¶
梁視黄門郎陳因之後魏亦有北齊詹事領僕寺置令¶
丞功曹主簿領廐牧署令隋僕寺置僕一人掌皇族親¶
<pb:KR2m0001_WYG_035-21a>¶
疎車輿騎乘領廐牧署令大唐因之加掌儀仗喪𦵏而¶
不掌親族龍朔二年改僕寺爲馭僕寺改僕爲大夫咸¶
亨初復舊丞主簿各一人統廐牧署○丞梁有之陳因¶
之後魏北齊隋並有之大唐因之○主簿晋置宋無齊¶
有之梁陳後魏無北齊隋皆有之大唐因之○廐牧署¶
令丞漢有太子廐長丞屬詹事後漢亦有而屬少傅主¶
車馬魏晋因之齊東宮屬有内廐局外廐局皆有丞梁¶
陳因之後魏有之北齊則曰廐牧署令丞車輿局丞隋¶
<pb:KR2m0001_WYG_035-21b>¶
僕寺統廐牧署令丞大唐因之掌車馬閑廐牧畜之事¶
　　左右衛率府(副率以下官屬/)¶
衞率府秦官漢因之屬詹事後漢主門衞徼循衞士而¶
屬少傅魏因之晉武帝建東宮置衞率初曰中衛率太¶
始五年分爲左右衞率各領一軍惠帝時愍懐太子在¶
東宮又加前後二衞率(晋志曰凡太子出前衞率𨗳在/前黄麾左右二率從使𨗳輿車)¶
(後衞率從在烏皮外並帯㦸執刀其服並視左右衞將/軍山公啟事曰太子左率缺侍衞威重宜得其才無疾)¶
(患者城陽太守石崇忠篤有文武河東太守焦勝清貞/著信義皆其選也劉卞爲愍懐太子左率知賈后必害)¶
<pb:KR2m0001_WYG_035-22a>¶
(太子乃問張華華曰君欲如何卞曰東宫雋乂如林四/率精兵萬人公居阿衡之任若得公命皇太子因朝使)¶
(録尚書事廢賈后於金墉兩黄門力耳華曰廢立大事/恒懼禍甚又非所能賈后㣲聞遷卞爲雍州刺史卞恐)¶
(終露乃/服藥卒)成都王穎爲太弟又置中衞率是爲五率及江¶
左省前後率孝武太元中又置宋齊止署左右二率(齊/沈)¶
(約爲太子右率又徐孝嗣自吏部尚書轉領太/子右率臺閣事多以委之沈文季亦嘗爲此官)梁二率¶
視御史中丞銅印墨綬武冠絳朝服左率領七營右率¶
領四營陳有二率後魏曰左右衛率北齊謂之左右衛¶
率坊後周東宮有司戎司武司衞等員隋曰左右率兼¶
<pb:KR2m0001_WYG_035-22b>¶
有副率二人(文帝以太子勇預知時政欲重宫官之資/故以大臣領其職蘇孝慈自兵部尚書拜)¶
(右衛率尚書如故上將廢太子/憚其在東宫乃出爲湘州刺史)煬帝改左右衞率為左¶
右侍率兼置副率二人大唐爲左右衞率府龍朔二年¶
改其府爲左右典戎衞咸亨元年復舊置率各一人領¶
兵宿衛督攝隊伍總判府事(李靖爲中書令行左/衛率轉兵部尚書)○副¶
率二人(掌貳/率事)長史各一人隋置大唐因之掌通判自長¶
史以下胄曹以上率府並同○録事叅軍各一人隋置¶
大唐因之掌勾稽監印○倉曹叅軍各一人隋置大唐¶
<pb:KR2m0001_WYG_035-23a>¶
因之掌官員假使儀式糧廪膳羞田園公廨過所監藥¶
等事○兵曹叅軍各一人隋置大唐因之掌府内衛士¶
以上名帳差科及公私馬驢等○胄曹叅軍各一人隋¶
置爲鎧曹大唐長安中改爲胄曹叅軍神龍初復爲鎧¶
曹太極中復爲胄曹掌軍器儀仗公廨營造罪罰長史¶
以下官局所領職務諸率府並同○親府勲府翊府中¶
郎將各一人梁左右衛率共領十一營二率各領殿中¶
將軍十人員外將軍十人北齊左右衞坊率各領騎官¶
<pb:KR2m0001_WYG_035-23b>¶
偹身員外又有内直偹身正副都督隋左右衞率下直¶
閤四人直寢八人直齋直後各十人大唐則曰親勲翊¶
三府各置中郎將左右郎將各一人大唐置錄事兵曹¶
叅軍各一人¶
　　左右司禦率府¶
隋文帝置左右宗衛其官制如左右衛各掌以皇族侍¶
衛煬帝改爲左右武侍率大唐復爲左右宗衛率府龍¶
朔二年改爲左右司禦衞後改衛爲率府焉神龍初復¶
<pb:KR2m0001_WYG_035-24a>¶
爲宗衛景雲二年復爲司禦率府置率各一人所掌與¶
左右衛率同(副率以下職/亦同他准此)副率二人長史録事及倉兵¶
曹叅軍各一人¶
　　左右清道率府¶
隋有左右虞候各置開府一人掌斥候伺姦非長史以¶
下如左右衛煬帝改開府爲左右虞候并置副率二人¶
大唐爲左右虞候率府職擬左右金吾龍朔二年改爲¶
左右清道衛神龍初又爲虞候率府開元初爲清道率¶
<pb:KR2m0001_WYG_035-24b>¶
府各置率一人掌斥候道路先驅後殿伺察姦非副率¶
二人長史錄事及倉兵曹叅軍各一人¶
　　左右監門率府¶
隋左右監門率各置一人掌諸門禁煬帝改爲監門將¶
軍大唐復爲左右監門率擬左右監門龍&KR0203;二年改爲¶
左右崇掖衛咸亨初復舊垂拱中改爲鶴禁衞神龍初¶
復舊各置率一人掌門禁凡財物出有籍副率二人長¶
史録事叅軍及兵胄二曹叅軍各一人¶
<pb:KR2m0001_WYG_035-25a>¶
　　左右内率府¶
隋置左右率副率各一人掌領偹身以上(所領千牛以/下與千牛衛)¶
(同/)禁内侍衞供奉兵仗大唐爲左右内率府龍朔二年¶
改爲左右奉裕衛咸亨初復舊各置率一人掌侍衞左¶
右供奉兵仗副率長史録事叅軍及兵曹各一人千牛¶
各十六人掌執細刀弓箭宿衛侍從偹身各二十八人¶
掌宿衛侍從龍朔二年改太子左右千牛偹身爲太子¶
左右奉裕尋復舊¶
<pb:KR2m0001_WYG_035-25b>¶
　　太子旅賁中郎將¶
旅賁中郎將一人職如武賁中郎將宋初置天子有武¶
賁習武訓也諸侯有旅賁禦災害也大唐諸率府初有¶
中郎郎將官永徽元年以太子名忠改諸率府中郎將¶
爲旅賁郎將其郎將改爲翊軍後或改或省¶
　　太孫官屬附¶
大唐永淳元年三月立皇孫重照爲皇太孫將置府寮¶
髙宗召吏部郎中王方慶問曰前代故事如何方慶進¶
<pb:KR2m0001_WYG_035-26a>¶
曰臣按周禮有嫡孫漢魏以來皇太子在亦不立太孫¶
晉惠帝永寜元年立愍懐太子第三子襄陽王尚爲皇¶
太孫太子官屬即轉爲太孫官屬南齊永眀十年立文¶
惠太子長子南郡王昭業爲皇太孫便居東宮今皇太¶
子在而立太孫旁求載籍未有前例上曰自我作古可¶
乎對曰五帝不相沿樂茍不失上下之序不虧政理之¶
道亦何事而不可詩曰貽厥孫謀以燕翼子禮曰君子¶
抱孫不抱子孫可以爲王父尸以其昭穆同也今陛下¶
<pb:KR2m0001_WYG_035-26b>¶
肇建皇孫創斯盛典所以彰子孫千億之盛福祚靈長¶
之應也上悦使方慶詳求典故官屬員品乃奏太孫府¶
置師傅友文學祭酒及長史曹掾主簿管記司錄以下¶
六曹從事等官各加王府一級上後頗以爲疑竟不補¶
授而止¶
　¶
　¶
　通典卷三十¶
