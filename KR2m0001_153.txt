# -*- mode: mandoku-view; -*-
#+TITLE: 通典
#+DATE: 2015-08-24 22:48:54.031348
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百四十八
<pb:KR2m0001_WYG_153-1a>¶
欽定四庫全書¶
　通典卷一百四十八¶
　　唐　京　　兆　杜　佑　君　　卿　纂¶
　兵¶
三皇無為天下以治五帝行教兵由是興所謂大刑用¶
甲兵而陳諸原野於是有補遂之戰阪泉之師若制得¶
其宜則治安失其宜則亂危商周以前封建五等兵徧¶
海内强弱相并秦氏削平罷侯置守歴代因襲委政郡¶
<pb:KR2m0001_WYG_153-1b>¶
縣緬尋制度可采唯有漢氏足徴重兵悉在京師四邊¶
但設亭障又移天下豪族輳居三輔陵邑以為强榦弱¶
枝之勢也或有四夷侵軼則從中命將發五營騎士六¶
郡良家貳師樓船伏波下瀬咸因事立稱畢事則省雖¶
衛霍之勲高績重身奉朝請兵皆散歸斯誠得其宜也¶
其後若王綱解紐主權外分藩翰既崇衆力自盛問鼎¶
輕重無代無之如東漢之董卓袁紹晉之王敦桓𤣥宋¶
謝晦劉義宣齊陳顯逹王敬則梁侯景陳華皎後魏爾¶
<pb:KR2m0001_WYG_153-2a>¶
朱榮高歡之類是矣斯誠失其宜也國朝李靖平突厥¶
李勣滅高麗侯君集覆高昌蘇定方夷百濟李敬𤣥王¶
孝傑婁師徳劉審禮皆是卿相率兵禦戎戎平師還並¶
無乆鎮其在邊境唯明𤇺燧審斥候立障塞備不虞而¶
已實安邊之良算為國家之永圖元宗御極承平嵗乆¶
天下乂安財殷力盛開元二十年以後邀功之將務恢¶
封略以甘上心將欲蕩滅奚契丹翦除蠻吐蕃䘮師者¶
失萬而言一勝敵者獲一而言萬寵錫云極驕矜遂增¶
<pb:KR2m0001_WYG_153-2b>¶
哥舒翰統西方二師安祿山統東北三師踐更之卒俱¶
授官名郡縣之積罄為祿秩(開元初每嵗邊費約用錢/二百萬貫開元末已至一)¶
(千萬貫天寳末更加四五百萬矣按兵部格破敵戰功/各有差等其授官十纔一二天寳以後邊帥怙寵便請)¶
(署官易州遂城府坊州安臺府别將果毅之類毎一制/則同㧞千餘人其餘可知雖在行間無白身者闗輔及)¶
(朔方河隴四十餘郡河北三十餘郡每郡官倉粟多者/百萬石少不減五十萬石給充行官祿暨天寳末無不)¶
(罄矣糜耗天/下若斯之甚)於是驍將銳士善馬精金空於京師萃於¶
二統邊陲勢强既如此朝廷勢弱又如彼姦人乗便樂¶
禍覬欲脅之以害誘之以利祿山稱兵内侮未必素蓄¶
<pb:KR2m0001_WYG_153-3a>¶
兇謀是故地逼則勢疑力侔則亂起事理不得不然也¶
昔漢祖分裂土地封建王侯呉芮獨卑弱而忠韓彭皆¶
强大而悖賈誼覩七國之盛獻書云治天下者令海内¶
之勢如身之使臂臂之使指莫不制從若憚而不能改¶
作末大本小終為禍亂文景因循莫革遂致誅錯之名¶
向使制置得其適宜諸侯孰不信順姦謀邪計銷於胷¶
懐豈復有干紀作亂之事乎語曰朝為伊周夕成桀跖¶
形勢驅之而至此矣又兵法曰將者人之司命國家安¶
<pb:KR2m0001_WYG_153-3b>¶
危之主用當先之以中和後之以材器或未馴其性茍¶
求其用授以銛刃委之專宰利權一去物情隨之噬臍¶
之喻不其然矣夫戎事有國之大者自昔智能之士皆¶
立言作訓其勝也或驗之風鳥七曜或參以隂陽日辰¶
其教陣也或目以天地五行或變為龍蛇鳥獸人之聰¶
穎方列軒冕知吉凶冠婚之禮習慶弔俯仰之容稍或¶
非精則乖常度故仲尼入廟每事皆問是必不免有所¶
失也矧其萬千介夫出自閭井若使心存進退之令耳¶
<pb:KR2m0001_WYG_153-4a>¶
聽金鼓之聲手候擊刺之宜足趨鵝鸛之勢隨地形而¶
變陣颷馳電發之疾因我便而乗敵勝負頃刻之間事¶
繁目多應機循古得不令衆心繫名數而無暇安能奮¶
勇銳而爭利哉以愚管窺徒有其說只恐雖教亦難必¶
成然其訓士也但使聞鼓而進聞金而止坐作舉措左¶
旋右抽識旗幟指麾習器械利便斯可矣其撫衆也有¶
吮癰之恩投醪之均挾纊之感行令之必(賞罰/之命)斯可矣¶
此乃用無弱卒戰無堅敵而况以直伐曲以順討逆者¶
<pb:KR2m0001_WYG_153-4b>¶
乎若以風鳥可徴則謝艾梟鳴牙旗而克麻秋宋武麾¶
折沈水而破盧循若以日辰可憑則鄧禹因癸亥克㨗¶
後魏乗甲子勝敵略舉一二不其證歟似昔賢難其道¶
神其事令衆心之莫測俾指顧之皆從語有之曰天時¶
不如地利地利不如人和誠謂得兵術之要也以為孫¶
武所著十三篇㫖極斯道故知徃昔行師制勝誠當皆¶
精其理今輙捃摭與孫武書之義相協并頗相類者纂¶
之庶披卷足見成敗在斯矣(凡兵以竒勝皆因機而發/但取事頗相類不必一二)¶
<pb:KR2m0001_WYG_153-5a>¶
(皆同覽之者幸察焉其與孫子義正相叶者即朱書其/目頗相類者即與墨書其法制可適於今之用者亦附)¶
(之於本/目之末)¶
　　第一叙兵　收衆　選擇附　立軍　今制附¶
　　　　論將　搜才附¶
　　第二法制附　雜教令附¶
　　第三料敵制勝　敵十五形帥十過附　察而後¶
　　　　動　驗虛聲知無實　敵降審察¶
　　第四間諜　行師先在量力不可窮兵　臨敵易¶
<pb:KR2m0001_WYG_153-5b>¶
　　　　將　軍政不一必敗　軍無政令敗　推誠¶
　　　　　示信　示義¶
　　第五撫士　明賞罰　賞宴不均致敗　行賞安¶
　　　　衆　分賞取敵　行賞招降　示惠招降¶
　　　　軍師志堅必勝　軍將驕敗　敵屢勝驕不¶
　　　　備可敗　軍行自表異致敗　師行衆悲恐¶
　　　　敗　聲感人附　守則有餘　守拒法附¶
　　第六示弱　示怯　示緩　聲言擊東其實擊西¶
<pb:KR2m0001_WYG_153-6a>¶
　　　　　示形在彼而攻於此　示無備設伏取之¶
　　　　　示强　敵軍攻城久不下師老擊之¶
　　第七佯敗引退取之　偽稱敗怠敵取之　引退¶
　　　　設伏取之　聲言退誘敵破之　引退設伏¶
　　　　潛兵襲其營　設伏引敵鬭襲其營　示退¶
　　　　乗懈掩襲　敵退追奔　縱敵退於歸路設¶
　　　　伏取之　兵機務速　掩襲　甘言厚幣乗¶
　　　　懈襲之¶
<pb:KR2m0001_WYG_153-6b>¶
　　第八避銳　堅壁持久候隙破之　堅壁挫銳¶
　　　　不戰挫銳　敵饑以持久弊之　因敵饑乗¶
　　　　其弊而取之　因敵三鼓氣衰敗之　致敵¶
　　　　力疲夾攻敗之　陣久疲致敗　出其不意¶
　　　　　擊其不備　攻其不整　先設備而勝¶
　　第九以逸待勞　師不襲逺　餌敵取勝　軍勝¶
　　　　虜掠被追襲敗　抽軍　卑辭怠敵　稱降¶
　　　　及和因懈敗之　兩軍相對取背破之　兩¶
<pb:KR2m0001_WYG_153-7a>¶
　　　　軍相對繼遣軍助即勝　兵多力有餘宜分¶
　　　　軍相繼　我寡敵衆自逺至乗疲敗之　挑¶
　　　　戰　敵處高勿攻　敵黨急之則合緩之則¶
　　　　離　假託安衆¶
　　第十行軍下營審擇其地　鄉導　下營斥候并¶
　　　　防捍及分布陣附　先據要地及水草　識¶
　　　　水泉隔山取水越山度險附　據倉廩¶
　　第十一攻其必救　先取根本附　軍師伐國若¶
<pb:KR2m0001_WYG_153-7b>¶
　　　　中路城大兵多須下方過　必攻其易　輕¶
　　　　易致敗　乗敵亂而取之　分敵勢破之¶
　　　　審敵勢破之附　布陣大勢分易敗　惜軍¶
　　　　勢　力少分軍必敗¶
　　第十二按地形知勝負　自戰其地則敗　據險¶
　　　　隘　塞險則勝否則敗　死地勿攻　總論¶
　　　　其地形附　勵士決戰　衆寡勢百相懸勵¶
　　　　士攻其師　乗卒初銳用之　激怒其衆¶
<pb:KR2m0001_WYG_153-8a>¶
　　第十三圍敵勿周　圍師量無外救緩攻取之¶
　　　　攻城戰具附　絶糧道及輜重　火攻　火¶
　　　　兵附　火獸附　火禽附　火盗火弩附¶
　　　　乗風取勝　水攻　水平及水戰具附　敵¶
　　　　半渉水擊必勝　軍行渡水附　禦敵水軍¶
　　　　絶下流敗之¶
　　第十四因機設權　多方誤之　先攻其心　奪¶
　　　　敵心計¶
<pb:KR2m0001_WYG_153-8b>¶
　　第十五敵無固志可取之　歸師勿遏　大陣動¶
　　　　則亂因乗而敗之　先設伏乗勢逐敵敗之¶
　　　　　乗勝　乗勢先聲後實　因敵懼遂取之¶
　　　　　推人事破災異　散衆　風雲氣候雜占¶
　　　　附¶
　兵一¶
孫子曰兵者國之大事死生之地存亡之道不可不察¶
故經之以五校之計而索其情(謂下五事/彼我之情)一曰道(德/化)二¶
<pb:KR2m0001_WYG_153-9a>¶
曰天(惠/覆)三曰地(慈/愛)四曰將(經/畧)五曰法(制/作)道者令人與上¶
下同意也(謂道之以政令/齊之以禮教也)故可與之死與之生而人不¶
佹(佹者疑也上有仁施下能致命也故與處存亡之難/不畏傾危之敗若晉陽之圍沈竈生蛙人無叛疑心)¶
(矣/)天者隂陽寒暑時制也地者逺近險易廣狹死生也¶
(言以地形勢不/同因時制度)夫未戰而廟算勝者得算多也未戰而¶
廟算不勝者得算少也多算勝少算敗而况無算乎吾¶
以此觀之勝負易見也凡用兵之法日費千金然後十¶
萬之衆舉矣久暴師則國用不足夫頓兵挫銳力屈貨¶
<pb:KR2m0001_WYG_153-9b>¶
殫則諸侯乗其弊而起雖有智者不能善其後也(雖當/時有)¶
(用兵之術不/能防其後患)兵聞拙速(雖拙有/以速勝)未覩巧之久者也(言其/無也)¶
故善用兵者役不再藉糧不三載(藉猶賦也言初賦人/便取勝不復歸國發)¶
(兵也始載糧遂因食於敵還方入國因釁/而動兼惜人力舟車之運不至於三也)取用於國因¶
糧於敵故軍食可足(兵甲戰具取用國中糧食因敵也/取資用於我國因糧食於敵家也)¶
(晉師館榖/於楚是也)兵久而國利者未之有也(言兵者凶器久則/生變若智伯圍趙)¶
(逾年不歸卒為襄子所擒身死國分故/新序傳曰好戰窮武未有不亡者也)不盡知用兵之¶
害者不能得用兵之利也(言謀國動軍行師不先慮危/亡之禍則不足使利也若秦)¶
<pb:KR2m0001_WYG_153-10a>¶
(伯見襲鄭之利不顧崤函之敗呉/王矜伐齊之功而忘姑蘇之禍)凡用兵之法全國為¶
上破國次之(敵國來服為上/以兵擊破為次)全軍為上破軍次之(萬二/千五)¶
(百人/為軍)全卒為上破卒次之(自一校下/至百人)全伍為上破伍次¶
之(百人以下/至五人也)百戰百勝非善之善者不戰而屈人之兵¶
善之善者(未戰而敵/自屈服)故君之所以患於軍者三不知軍¶
之不可以進而謂之進不知軍之不可以退而謂之退¶
是謂之縻軍(縻御也又繫也君不知軍之形勢而欲從/中御也故太公曰國不可以從外治兵不)¶
(可以從/中御)不知軍中之事而欲同軍中之政則軍士惑矣¶
<pb:KR2m0001_WYG_153-10b>¶
(軍容不入國國容不入軍禮不可以治兵也夫治國尚/禮讓兵貴於權詐形勢各異教化不同而君不知其變)¶
(軍國一政以用治民則軍士疑惑不知/所措故兵經曰在國以信在軍以詐也)不知三軍之權¶
而欲同三軍之任則軍覆疑矣(不得其人之意志知之/君既闇於用臣不知權)¶
(變而謬以為勢位授非其人則舉措失所/軍覆敗也若趙不用廣武而任成安君)三軍既惑且¶
疑則諸侯之難至矣(三軍之衆疑其所任惑其所為則/鄰國諸候因其乖錯作難而至也)¶
　　敘兵¶
甲兵之用其來尚矣周因井田以定兵賦夏官司馬掌¶
軍戎天子六軍諸侯大國三軍次國二軍小國一軍(井/田)¶
<pb:KR2m0001_WYG_153-11a>¶
(之制地方一里為井井十為通通十為成成十為終終/十為同同方百里同十為封封十為畿畿方千里有稅)¶
(有賦稅以足食賦以足兵故四井為邑四邑為丘丘十/六井也有戎馬一疋牛三頭四丘為甸甸六十四井也)¶
(有戎馬四疋兵車一乗牛十二頭甲士三人歩卒七十/二人干戈備具是謂乗馬之法一同百里提封萬井除)¶
(山川沈斥城池邑居園囿術路三千六百井定出賦六/千四百井戎馬四百疋兵車百乗此卿大夫采地之大)¶
(者也一封三百一十六里提封十萬井定出賦六萬四/千井戎馬四千疋兵車千乗此諸候之大者天子㡬方)¶
(千里提封百萬井定出賦六十四萬井馬四萬疋/兵車萬乗於是戎馬車徒干戈素具矣術音遂)春蒐¶
夏苗秋獮冬狩講武習藝無闕於時(具軍禮篇/歴代皆同)以九伐¶
之法正邦國憑弱犯寡則𤯝之(𤯝猶痩四/面削其地)賊賢害民則¶
<pb:KR2m0001_WYG_153-11b>¶
伐之暴内凌外則壇之(壇讀為墠謂置之空墠之/地出其君更立其次賢也)野荒¶
民散則削之負固不服則侵之賊殺其親則正之(執治/其罪)¶
放弑其君則殘之(殘滅/之)犯令凌政則杜之(杜塞使不得/與鄰國交通)¶
外内亂鳥獸行則滅之(謂有禽/獸之行)此禁暴靖民之大畧也¶
洎周衰齊晉呉楚迭為霸國更相吞滅以至七雄班孟¶
堅有言曰當是時也呉有孫武齊有孫臏魏有呉起秦¶
有商鞅皆擒敵立勝垂著篇籍故齊愍以技擊強(兵家/之技)¶
(巧習手足便器械積/機闗以立攻守之勝)魏惠以武卒奮(奮盛/起也)秦昭以銳士¶
<pb:KR2m0001_WYG_153-12a>¶
勝(銳勇/利也)若齊之技擊得一首則受賜金事小敵脆則偷¶
可用也(偷謂/茍且)事鉅敵堅則渙然離矣(鉅大也渙/然散貌)是亡國¶
之兵也魏氏武卒衣三屬之甲(上身一髀褌一踁繳/一凡三屬也屬聨也)操¶
十二石之弩負矢五十个置戈其上冠胄帶劍贏三日¶
之糧(胄兜鍪也冠胄帶劍者冠兜/鍪而又帶劍也贏謂擔負也)日中而趨百里(一日/之中)¶
(也/)中試則復其戸利其田宅(試之而中科條也復謂免/其賦稅也利田宅者給其)¶
(便利之處也中竹/仲反復方目反)如此其地雖廣其稅必寡其氣力數¶
年而衰是衰國之兵也秦人其生民也陿阨其使人也¶
<pb:KR2m0001_WYG_153-12b>¶
酷烈(陿地小也阨固也酷/重厚也烈猛威也)狃之以賞慶導之以刑罰(狃/串)¶
(習/也)使其民所以要利於上者非戰無由也功賞相長五¶
甲首而隸五家(能得著甲者五人首使得/隸役五家是為相君長也)是最為有數¶
故能四代勝於天下然皆干賞蹈利之兵耳未有安制¶
矜節之理也(矜持/也)雖地廣兵疆鰓鰓常恐天下之一合¶
而共軋已也(鰓懼貌也軋踐轢也鰓/音先祀反軋音於㸃反)然則齊桓晉文之¶
兵可謂入其域而有節制矣(入王兵之/域而未盡)猶未本仁義之¶
大統也故齊之技擊不可以遇魏之武卒魏之武卒不¶
<pb:KR2m0001_WYG_153-13a>¶
可以直秦之銳士(直亦/當也)秦之銳士不可以當桓文之節¶
制桓文之節制不可以敵湯武之仁義老氏曰善師者¶
不陳善陳者不戰善戰者不敗善敗者不亡若夫舜脩¶
百僚咎繇作士命以蠻夷猾夏冦賊姦宄刑無所用所¶
謂善師不陳者也湯武征伐陳師誓衆而放擒桀紂所¶
謂善陳不戰者也齊桓南服彊楚使貢周室北伐山戎¶
為燕開路存亡繼絶功為伯首所謂善戰不敗者也楚¶
昭王遭闔廬之禍國滅出亡父老送之王曰父老返矣¶
<pb:KR2m0001_WYG_153-13b>¶
何患無君父老曰有君如是其賢也相與從之或奔走¶
赴秦號哭請救秦人為之出兵昭王返國所謂善敗不¶
亡者也若秦因四代之勝據河山之阻任用白起王翦¶
豺狼之徒奮其牙爪禽獵六國以并天下窮武極詐士¶
民不附卒隸之徒還為仇敵猋起雲合果共軋之斯為¶
下矣(猋音/標)管子曰夫為兵之數存乎聚財論工(告軍/費)制¶
器(兵/器)選士政教(軍中/號令)服習(謂使習/武藝)徧知天下(謂徧知其/地形隘易)¶
(主将工拙士/卒勇怯也)明於機數此八者皆須無敵故兵未出境¶
<pb:KR2m0001_WYG_153-14a>¶
而無敵者八悉備然後能正天下又曰凡人之所以守¶
戰至死而不徳其上者(或守或戰雖復至死不敢恃之/以徳於上則有數存焉於其間)¶
(故至於/此也)曰大者親戚墳墓之所在也(一/變)田宅富厚足居¶
也(二/變)不然則州黨與宗族足懐樂也(三/變)不然則上之教¶
訓習俗慈愛之於民也厚無所往得之也(君之恩厚皆/在於民無所)¶
(他往故得民/致死四變也)不然則山林澤谷之利足生也(五/變)不然地¶
形險阻易守而難攻也(六/變)不然則罰嚴而可畏也賞明¶
而足勸也(七/變)不然則有深怨於敵人也(八/變)不然則有厚¶
<pb:KR2m0001_WYG_153-14b>¶
功於上也(功厚則祿多故亦自/為戰而徳於君九變)今恃不信之人而求以¶
利用不守之民而欲以固將不戰之卒而幸以勝此兵¶
之三闇漢文帝時匈奴屢入冦晁錯上書論備邊之要¶
其略曰丈五之溝漸車之水(漸音子/亷反)陵阜﨑嶇積石相¶
接此歩兵之地車騎五不當一平原廣澤漫衍相屬此¶
車騎之地歩兵十不當一候視相及川谷分限此弓弩¶
之地刀楯三不當一草木蒙蘢枝葉蔚茂此矛鋋之地¶
長㦸二不當一穹崇險隘阻阨相視此刀楯之地弓弩¶
<pb:KR2m0001_WYG_153-15a>¶
二不當一(衛公李靖曰危阪高陵谿谷阻難則用歩卒/平原廣衍草淺地堅則用車追奔逐北乗虚)¶
(獵散反復百里則用騎故歩為腹心車為羽翼/騎為耳目三者相待參合廼行具邊防匈奴篇)宋文帝¶
元嘉中每嵗為後魏侵境令朝臣博議何承天陳備邊¶
之要其大略一曰移逺就近以實内地二曰浚復城隍¶
以增岨防三曰纂偶車牛以飭戎械四曰計丁課役勿¶
使有闕(具邊防拓/䟦氏篇)¶
　　收衆¶
後漢建安中劉表為荆州牧(今江/陵郡)劉備時在荆州衆力¶
<pb:KR2m0001_WYG_153-15b>¶
尚少諸葛亮曰荆州非少人也而著籍者寡平居發調¶
則人心不悅可語劉荆州令凡有游戸皆使自實因錄¶
以益衆可也備言其計故表衆遂强¶
　　選擇附¶
大唐衛公李靖兵法曰諸兵士將戰身貌尫弱不勝衣¶
甲又戎具所施理須堅勁須簡取强兵并令試練器仗¶
兵須勝舉衣甲器仗須徹札陷堅須取甲試令斫射然¶
後取中¶
<pb:KR2m0001_WYG_153-16a>¶
　　立軍¶
周制萬二千五百人為軍將皆命卿二千五百人為師¶
師帥皆中大夫五百人為旅旅帥皆下大夫百人為卒¶
卒長皆上士二十五人為兩兩司馬皆中士五人為伍¶
伍皆有長(軍師旅卒兩伍皆衆名伍一比兩一閭卒一/族旅一黨師一州軍一鄉家所出人也按司)¶
(馬法二十五人為兩四兩為卒百人也五卒為旅五百/人也五旅為師二千五百人也五師為軍萬二千五百)¶
(人也萬二千象十/二月五百象閏也)○管子言於齊桓公曰欲正卒伍脩¶
甲兵則大國亦將為之君有征戰之事則小國有守圉¶
<pb:KR2m0001_WYG_153-16b>¶
之備矣公欲速得意於天下諸侯則事有所隐而政有¶
所寓(不明習其兵事故曰事有所隐/軍政寓之田獵故曰政有所寓)乃作内政而寓軍¶
令焉三分齊國為高子之里為國子之里為公之里以¶
為三軍擇其賢人使為里君(毎里皆使/賢者為君)鄉有行伍卒長¶
則其制令且以田獵因以賞罰(因田獵之功/過寄行賞罰)則百姓通¶
於軍事矣於是乃制五家以為軌軌為之長十軌為里¶
里有司四里為連連為之長十連為鄉鄉有良人以為¶
軍令是故五家為軌故五人為伍軌長率之十軌為里¶
<pb:KR2m0001_WYG_153-17a>¶
故五十人為小戎里有司率之四里為連故二百人為¶
卒連長率之十連為鄉故二千人為旅鄉良人率之五¶
鄉一帥故萬人為一軍五鄉之帥率之三軍故有中軍¶
之鼓(中軍則公/之里卒也)有高子之鼓有國子之鼓春以田曰蒐¶
振旅(因寓軍政/而且整旅)秋以田曰獮治兵(順殺氣/因治兵)是故卒伍政¶
定於里軍旅政定於郊内教既成令不得遷徙故卒伍¶
之人人與人相保家與家相愛少同居長同游祭祀同¶
福死喪同䘏禍福同憂居處同樂行作同和哭泣同哀¶
<pb:KR2m0001_WYG_153-17b>¶
是故夜戰其聲相聞足以無亂晝戰其目相見足以相¶
識歡欣足以相死是故以守則固以戰則勝君有此教¶
士三萬人以横行於天下(教士謂先/教習之士)○司馬穰苴曰五¶
人為伍十伍為隊一軍凡二百五十隊餘竒為握竒故¶
一軍以三千七百五十人為竒兵隊七十有五以為中¶
壘守地六千尺積尺得四里以中壘四面乗之一面得¶
地三百歩壘内有地三頃餘百八十歩正門為握竒大¶
將軍居之六纛五麾金鼓府藏輜積皆中壘外餘八千¶
<pb:KR2m0001_WYG_153-18a>¶
七百五十人隊百七十五分為八陳六陳各有千九十¶
四人六陳各減一人以為一陳之部署舉一軍則千軍¶
可知(凡兵者有四正四竒或合而為一或離而/為八是曰八陳故曰以正合以竒勝也)一說凡¶
立軍一人曰獨二人曰比三人曰參比參曰伍五人為¶
列(列有/頭)二列為火(十人有長/立火子)五火為隊(五十人/有頭)二隊為¶
官(百人/立長)二官為曲(二百人/立候)二曲為部(四百人/立司馬)二部為校¶
(八百人/立尉)二校為禆(千六百人/立將軍)二禆為軍(三千二百人有/將軍副將軍也)¶
○大唐衛公李靖兵法曰諸大將出征且約授兵二萬¶
<pb:KR2m0001_WYG_153-18b>¶
人即分為七軍如或少臨時更定(大率十分之中/以三分為竒兵)¶
　中軍四千人内取戰兵二千八百人(五十人/為一隊)計五十¶
　六隊¶
　　戰兵内弩手四百人　弓手四百人　馬軍千人¶
　　　跳盪五百人　竒兵五百人¶
　左右虞候各一軍每軍各二千八百人内各取戰兵¶
　千九百人共計七十六隊¶
　　戰兵内每軍弩手三百人　弓手三百人　馬軍¶
<pb:KR2m0001_WYG_153-19a>¶
　　五百人　跳盪四百人　竒兵四百人¶
　左右廂各二軍軍各二千六百人各取戰兵千八百¶
　五十人¶
　　戰兵内每軍弩手二百五十人　弓手三百人¶
　　馬軍五百人　跳盪四百人　竒兵四百人¶
馬歩通計總當萬四千共二百八十隊當戰餘六十人¶
守輜重諸圍三徑一尺寸共知復造幕尺丈已定且以¶
二萬人為軍四千人為營在中心左右虞候左右廂四¶
<pb:KR2m0001_WYG_153-19b>¶
軍共六總管各一千人為營兵多外面逐長二十七口¶
幕横列十八六面援中軍六總管下各更有兩營其虞¶
候兩營兵多外面逐長二十七口幕横列十八口幕四¶
總管有營外面逐長二十二口幕横列各十八口幕四¶
歩下計當千一百三十六歩又有十二營街各别闊十¶
五歩計當百八十歩通前當千三百十六歩以圍三徑¶
一取中心豎徑當四百二十九歩以下下營之時先定¶
中心即向南北東西各歩二百十四歩並令南北東西¶
<pb:KR2m0001_WYG_153-20a>¶
及中心標端四面既定即斜角更安四標准南北令端¶
從此以後分擘配營極易計二萬兵除守輜重六千人¶
馬軍四千人歩兵令當二百隊别取六歩三尺六寸地¶
併衝塞總盡若地土寛廣不在賊庭即五歩以上下幕¶
准算折若地狹安置不得即須逐角長斜算計尺寸一¶
依下營法凡以五十人為隊其隊内兵士須結其心每¶
三人自相得意者結為一小隊又合三小隊得意者結¶
為一中隊又合五中隊為一隊餘又五人押官一人隊¶
<pb:KR2m0001_WYG_153-20b>¶
頭執旗一人副隊頭一人左右傔旗二人即充五十至¶
於行立前却當隊並須自相依附如三人隊失一人者¶
九人隊失小隊二人者臨陳日仰押官隊頭便斬不救¶
人陳散計㑹隊内少者勘不救所由斬¶
　　今制附¶
每軍大將一人(别奏八人/傔十六人)副二人(分掌軍務奏傔/減大將軍半)判官¶
二人典四人總管四人(二主左右虞候二左/右押衙傔各五人)子將八人¶
(委其分行陳辨金鼓/及部署傔各二人)執鼓十二人吹角十二人司兵司¶
<pb:KR2m0001_WYG_153-21a>¶
倉司騎司胄城扄各一人每隊五十人押官一人隊頭¶
一人副二人旗頭一人副二人火長五人(六分支甲八/分支頭牟四)¶
(分支㦸一分支弩一分支棒三分支弓/箭一分支槍一分支排八分支佩刀)纛大將六口中¶
營建出引軍門旗二口色紅八幅出前列門鎗二根以¶
豹尾為刃榼(苦盍/反)出居紅旗後止居帳門前左右五方¶
旗五口中營建出隨六纛後在營亦於纛後隨方而建¶
嚴警鼓十二面營前左右行隊列各六面在六纛後角¶
十二具於鼓左右各列六具以代金隊旗二百五十口¶
<pb:KR2m0001_WYG_153-21b>¶
尚色圖禽獸與本陳同五幅認旗二百五十口尚色圖¶
禽獸與諸隊不同各自為誌認出居隊後恐士卒交雜¶
陳將門旗各任所色不得以紅恐亂大將陳將鼓百二¶
十五面恐設疑警敵用(每隊驢六頭幕五口每火鍋一/乾糧面袋以皮為之不然馬盂)¶
(刀子錯子鉗子鑽子藥袋火石袋鹽袋用夾帛解結錐/袴奴抹額六帯冒子氊冐子攤子□□□莫怱反□竒)¶
(孔反鋸鑿各二分䥥四分切草刀二分行布槽一分大/小瓢二分馬軍□轡革帶披氊被馬氊皆二絆挿揵每)¶
(馬一疋韋皮條各/皆三絆揵音健)¶
孫子曰將者智信仁勇嚴也故知兵之將人之司命國¶
<pb:KR2m0001_WYG_153-22a>¶
家安危之主也將者國之輔輔周必强輔隙則國必弱¶
　　論將¶
春秋時楚圍宋晉侯將救之於是乎蒐於被廬作三軍¶
謀元帥(中軍/帥也)趙衰曰郤縠可(衰初/危反)臣亟聞其言矣說禮¶
樂而敦詩書詩書義之府也禮樂徳之則也徳義利之¶
本也夏書曰賦納以言明試以功車服以庸(尚書虞夏/書也賦納)¶
(以言觀其志也明試以功考其事也車/服以庸報其勞也賦猶取也庸功也)君其試之乃使¶
郤縠將中軍郤溱佐之狐毛將上軍狐偃佐之(狐毛偃/之兄也)¶
<pb:KR2m0001_WYG_153-22b>¶
欒枝將下軍先軫佐之荀林父御戎魏犫為右(荀林父/中行桓)¶
(子也犫/赤周反)終勝楚於城濮○戰國秦與趙兵相距長平趙¶
孝成王使趙奢之子為將藺相如曰王以名使人若膠¶
柱而鼓瑟耳此子徒能讀其父奢書使傳之不知合變¶
也趙王不聽奢子自少時學兵法言兵事以天下莫能¶
當嘗與其父言兵事奢不能難然不謂善其母問奢奢¶
曰兵死地也而乃易言之趙若以為將破趙軍者必是¶
兒也及是其母上書具言不可曰始妾事其父時為將¶
<pb:KR2m0001_WYG_153-23a>¶
大王及宗室所賞賜者盡以予軍吏士大夫受命之日¶
不問家事今此兒為將東向而朝軍吏無敢仰視者王¶
所賜金帛歸藏於家而日視便利田宅買之王以為如¶
其父且父子異心願王勿遣王曰吾已决矣其母因曰¶
即有不稱妾得無隨罪乎王許諾之遂與秦軍戰死軍¶
敗數十萬衆降秦秦悉坑之○漢文帝時匈奴大入朝¶
那殺北地都尉卭帝以問馮唐安得亷頗李牧為將也¶
唐對曰臣聞上古王者之遣將也跪而推轂曰閫以内¶
<pb:KR2m0001_WYG_153-23b>¶
者寡人制之閫以外者將軍制之軍功爵賞皆决於外¶
歸而奏之此非虛言也臣大父言李牧之為趙將居邊¶
軍市之租皆自用饗士賞賜决於外不從中御也委任¶
而責成功故李牧乃得盡其智能選車千三百乗彀騎¶
萬三千疋百金之士十萬是以北逐單于破東胡滅澹¶
林西抑强秦南支韓魏當是之時趙幾霸㑹趙王遷其¶
母倡也王遷立乃用郭開䜛卒誅李牧令顔聚代之是¶
以兵破士北為秦所滅今臣竊聞魏尚為雲中守其軍¶
<pb:KR2m0001_WYG_153-24a>¶
市租盡以給士卒出私養錢五日一椎牛饗賔客軍吏¶
舍人是以匈奴逺避不近雲中之塞虜曾一入尚率車¶
騎擊之所殺甚衆夫士卒盡家人子起田中從軍安知¶
尺籍伍符終日力戰斬首捕虜上功幕府一言不相應¶
文吏以法繩之其賞不行而吏奉法必用臣愚以謂陛¶
下法太明賞太輕罰太重且雲中守魏尚坐上功首虜¶
差六級陛下下吏削其爵罰之由此言之陛下雖得亷¶
頗李牧不能用文帝悅是日令馮唐持節赦魏尚復以¶
<pb:KR2m0001_WYG_153-24b>¶
為雲中守而拜唐為車騎都尉○漢武帝以李廣為未¶
央衛尉而程不識亦為長樂衛尉不識故與廣俱嘗屯¶
邊而廣行無部伍行陳就善水草屯止人人自便不擊¶
刁斗以自衛(以銅作鐎器受一斗晝取飲食夜擊持行/名曰刁斗鐎音譙形如鋗鋗音火元反即)¶
(銚也俗呼/銅銚音挑)幕府省約束文籍事然亦逺斥候未嘗遇害¶
程不識正部曲行伍營陳擊刁斗士吏治軍簿至明軍¶
不得休息然亦未嘗遇害不識曰李廣軍極簡易然虜¶
卒犯之而無以禁其士卒亦佚樂咸為之死我軍雖煩¶
<pb:KR2m0001_WYG_153-25a>¶
擾然虜亦不得犯我是時漢邊郡李廣程不識皆為名¶
將然匈奴畏廣之略士卒亦多樂從廣而苦程不識○¶
後漢末曹公征張魯於漢中使張遼與樂進李典等將¶
千餘人守合肥教與䕶軍薛悌署函邊曰賊至乃發俄¶
而呉主孫權率十萬衆圍合肥乃共發教云若孫權至¶
者張李將軍出戰樂將軍守䕶軍勿得與戰諸將皆疑¶
遼曰公征在外比救至彼破我必矣是以教及未合逆¶
擊之折其盛勢以安衆心然後可守成敗之機在此一¶
<pb:KR2m0001_WYG_153-25b>¶
戰諸軍何疑李典亦與遼同於是遼夜募敢死之士得¶
八百人椎牛饗將士明日大戰平明遼被甲持㦸先登¶
陷陣殺數十人斬二將大呼自若衝壘入至權麾下權¶
大驚衆不知所為走登髙塜以長㦸自守遼叱權權不¶
敢動遥見所將衆少乃聚圍遼數重遼左右麾圍直前¶
急擊圍開遼將麾下數十人得出餘衆號呼曰將軍棄¶
我乎遼復還突圍㧞出餘衆權人馬皆披靡無敢當者¶
自朝戰至日中呉人奪氣還修守備衆心乃安諸將咸¶
<pb:KR2m0001_WYG_153-26a>¶
服權攻合肥十餘日城不可㧞乃引退遼率諸軍追擊¶
之幾復獲權(孫盛曰夫兵固詭道竒正相資若羣帥不/和則棄師之道也至於合淝之守懸弱無)¶
(援專任勇者則好戰生患專任怯者則懼心難保且彼/衆我寡必懐貪惰以致命之兵擊貪惰之卒其勢必勝)¶
(勝而後守則必固是以魏武雜選武力參以同/異為之密教即宣其用事至而應若合符契矣)¶
　　捜才附(凡為將統戎在知士之器局當設科/目差等優異應機而任以收其效)¶
選士之科沈謀密略出人者詞辯縱横能移奪人之性¶
情堪辯說者能往來聼言語覽視四方之事軍中之情¶
偽日列於前者能得敵之主佐門廬請謁之情堪間諜¶
<pb:KR2m0001_WYG_153-26b>¶
者能知山川險易行止形勢利害逺近井泉水草逕路¶
迂直堪鄉導者巧思出入製造五兵及攻守器械者引¶
彊徹札戈鋌劒㦸便於利用挺身捕虜搴旗斬將堪䧟¶
陳者趫㨗若飛踰城越塹出入無形堪窺覘者(趫起嬌/反覘甘)¶
(厭/反)往返三百里不及暮至者破格舒鈎或負六百斤行¶
五十歩四百斤行百歩者推歩五行瞻風雲氣候轉式¶
多言天道詭說隂陽者(此雖非兵家本事所/要資權譎以取勝耳)罪犯者父¶
子兄弟破執仇者貧窮忿怒將欲快其志者故贅壻入¶
<pb:KR2m0001_WYG_153-27a>¶
虜欲昭迹掦名者(贅音章/銳反)¶
　¶
　¶
　¶
　¶
　¶
　¶
　¶
<pb:KR2m0001_WYG_153-27b>¶
　¶
　¶
　¶
　¶
　¶
　¶
　¶
　通典卷一百四十八¶
