# -*- mode: mandoku-view; -*-
#+TITLE: 通典
#+DATE: 2015-08-24 22:48:55.264107
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百九十三
<pb:KR2m0001_WYG_198-1a>¶
欽定四庫全書¶
　通典卷一百九十三¶
　　唐　京　兆　杜　佑　君　　&KR0056;　　纂¶
　邊防九¶
　　西戎五¶
　　康居¶
康居國漢時通焉在大宛西北可二千里與粟弋伊鄰¶
接王理樂越匿地卑闐城亦居蘇薤城去長安萬二千¶
<pb:KR2m0001_WYG_198-1b>¶
三百里不屬都䕶戸十二萬東至都䕶理所五千五百¶
里與大月氏同俗地和暖饒桐栁蒲萄多牛羊出好馬¶
駒覊事匈奴宣帝時郅支單于殺漢使者西阻康居(依/其)¶
(險阻以/自保固)其後甘延壽陳湯誅滅郅支單于至成帝時康¶
居遣子侍漢貢獻然自以絶逺獨驕慢都䕶郭舜數上¶
言康居驕黠今遣子入侍此其欲賈市為好辭之詐也¶
宜歸其侍子絶勿復使(不通使/於其國)燉煌酒泉二郡及南道¶
八國給使者往來人馬驢槖駝食皆苦之空罷耗所過¶
<pb:KR2m0001_WYG_198-2a>¶
送迎驕黠絶遠之國非至計也漢為其新通重致遠人¶
(以此聲/名為重)終覊縻而未絶自後無聞或名號變易或遷徙¶
吞并非所詳也至晉武帝泰始中其王那鼻遣使獻善¶
馬至後魏太武大延中遣使朝貢其國又稱者舌(後魏/史云)¶
(即漢康/居&KR0038;也)至隋時謂之康國大業中遣使朝貢其王姓温¶
月氏人也(隋史云即漢康居之後/自漢以來相承不絶)舊居祁連山昭武城¶
自被匈奴所破西踰葱嶺遂有此國枝庶各分王故康¶
國左右諸國米國史國漕國何國安國小安國那色波¶
<pb:KR2m0001_WYG_198-2b>¶
國烏那曷國穆國凡九國皆其種𩔖並以昭武為姓示¶
不忘本也康國都於薩寳水上阿禄廸城王索髪冠七¶
寳金花衣綾羅錦繡白疊其妻有髻幪以皁巾丈夫翦¶
髪錦袍名為强國西域諸國多歸之人皆深目髙鼻多¶
鬚髯善商賈諸夷多凑其國有大小鼓琵琶五弦箜篌¶
笛婚姻䘮制與突厥同俗奉佛為胡書氣候温宜五榖¶
勤修園蔬樹木滋茂出馬駝騾犎牛黄金碙砂甘松香¶
阿薩那香枇杷麖皮氍毹錦疊多蒲萄酒富家或置千¶
<pb:KR2m0001_WYG_198-3a>¶
石者連年不敗○韋節西蕃記云康國人並善賈男年¶
五嵗則令學書少解則遣學賈以得利多為善其人好¶
音聲以六月一日為嵗首至此日王及人庶並服新衣¶
剪髪鬚在國城東林下七日馬射至欲罷日置一金錢¶
於帖上射中者則得一日為王俗事天神崇敬甚重云¶
神兒七月死失骸骨事神之人每至其月俱著黑疊衣¶
徒跣撫胸號哭涕淚交流丈夫婦女三五百人散在草¶
野求天兒骸骨七日便止國城外别有二百餘戸專知¶
<pb:KR2m0001_WYG_198-3b>¶
䘮事别築一院其院内養狗每有人死即往取屍置此¶
院内令狗食之肉盡收骸骨埋殯無棺槨○大唐貞觀¶
二十一年其國獻黄桃大如鵝卵其色如金亦呼為金¶
桃(杜環經行記云康國在米國西南三百餘里一名薩/未建土沃人富國小有神祠名㧞詣國事者本出於)¶
(此/)¶
　　漕國(附/)¶
漕國隋時都那密水南數里舊是康居之地國無主康¶
國王令子烏建領之勝兵千餘人國中有得悉神自西¶
<pb:KR2m0001_WYG_198-4a>¶
海以東諸國並敬事之其神有金人破羅闊丈五尺髙¶
下相稱每月以駝五頭馬十疋羊百口祭之常有千人¶
食之不盡東南去康國百里西去何國百五十里東去¶
𤓰州六千六百里大業中遣使來貢¶
　　何國(附/)¶
何國隋時亦都那密水南數里亦舊康居地也其王姓¶
昭武亦康國之族𩔖國城樓北壁畫華夏天子西壁則¶
畫波斯拂菻(力甚/反)諸國王東壁則畫突厥婆羅門諸國¶
<pb:KR2m0001_WYG_198-4b>¶
王勝兵千人其王坐金羊座風俗與康國同東去漕國¶
百五十里西去小安國三百里東去𤓰州六千七百五¶
十里大業中及大唐武徳貞觀中皆遣使來貢¶
　　史國(附/)¶
史國隋時都獨莫水南十里亦舊康居地其王姓昭武¶
亦康國王之支庶也勝兵千餘人俗同康國北去康國¶
二百三十里南去吐火羅五百里西去那色波國二百¶
里東北去米國二百里東去𤓰州六千里大業中始通¶
<pb:KR2m0001_WYG_198-5a>¶
中國後漸强盛乃創建乞史城為數十里郭邑二萬家¶
○大唐貞觀中遣使來貢(自漕國何國史國皆在漢/之康居故地遂便附之焉)¶
　　奄蔡¶
奄蔡漢時通焉西與大秦接東南二千里與康居接去¶
陽闗八千餘里控弦十餘萬與康居同俗而屬康居土¶
氣温和臨大澤無涯岸多楨松白草及貂畜牧逐水草¶
蓋近北海至後漢改名阿蘭聊國後魏時曰粟特國一¶
名温那沙(後魏史云初匈奴殺其王而有其國至文/成帝初遣使朝貢其王忽倪已三代矣)周¶
<pb:KR2m0001_WYG_198-5b>¶
武帝時亦遣使來貢¶
　　滑國¶
滑國車師之别種也後漢順帝永建初八滑從班勇擊¶
北虜有功漢以入滑為後部親漢侯自魏晉以來不通¶
中國至梁武帝普通初其王厭帶夷粟陁始遣使獻貢¶
黄師子白貂裘波斯錦等物後魏之居桑乾也滑猶小¶
國屬蠕蠕後稍强大征其旁國波斯渴槃罽賔龜兹踈¶
勒姑墨于闐等國焉其獸有師子兩脚駝野驢有角人¶
<pb:KR2m0001_WYG_198-6a>¶
皆善騎射著小袖長袍用金玉為帶女人披裘頭上刻¶
木為角長六寸以金銀飾之兄弟共妻無城氈屋為居¶
東向開户其王坐金牀隨太嵗轉無文字以木為契與¶
旁國通使國中為胡書羊皮為紙無職官事天神火神¶
每日則出戸祀神而後食跪一拜而止死以木為槨父¶
母死其子截一耳葬訖即吉其言語待譯然後通至後¶
魏時謂之滑□¶
　　嚈噠¶
<pb:KR2m0001_WYG_198-6b>¶
嚈噠國或云髙車之别種或云大月氏之種𩔖其源出¶
於塞北自金山至後魏文成帝時已八九十年矣在于¶
闐之西東去長安一萬一千里衣服𩔖胡加以纓絡頭¶
皆翦髪其語與蠕蠕髙車及諸胡不同部衆可十萬依¶
隨水草其國無車有輿多駝馬用刑嚴急盜無多少皆¶
腰斬盜一責十死者富家累石為藏貧者掘地而埋隨¶
身諸物皆置塜内又兄弟共娶一妻無兄弟者妻戴一¶
角㡌若有兄弟者依其多少之數更加㡌角焉西域康¶
<pb:KR2m0001_WYG_198-7a>¶
居于闐䟽勒安息及諸小國三十餘所皆役屬之號為¶
大國每遣使朝貢孝明帝熙平中遣伏子統宋雲使西¶
域所經諸國不能知其本末及山川里數今舉其畧云¶
　　挹怛同¶
挹怛同至隋時又謂挹怛國焉挹怛國都烏滸水南二¶
百餘里大月氏之種𩔖也勝兵五六萬人俗善戰先時¶
國亂突厥遣通設字詰强領其國俗同吐火羅南去漕¶
國千五百里東去𤓰州六千五百里大業中遣使來貢¶
<pb:KR2m0001_WYG_198-7b>¶
○按劉璠梁典滑國姓嚈噠後裔以姓為國號轉訛又¶
謂之挹怛焉(其本源或云車師之種或云髙車之種或/云大月氏之種又韋節西蕃記云親問其)¶
(國人並自稱挹闐又按漢書陳湯征郅支康居副王挹/闐抄其後重此或康居之種𩔖然𫝊自逺國夷語訛舛)¶
(年代綿邈莫知根實不可得而辨也今/考其風俗物産及諸家所説而編之)¶
　　天竺¶
天竺後漢通焉即前漢時身毒國(初張騫使大夏見卭/竹杖蜀布問曰安得)¶
(此大夏國人曰吾賈人往身毒國市之即天竺也或云/摩伽陁或云婆羅門在葱嶺之南去月氏東南數千里)¶
(地方三萬餘里其中分為五天竺一曰中天竺二曰東/天竺三曰南天竺四曰西天竺五曰北天竺地各數千)¶
<pb:KR2m0001_WYG_198-8a>¶
(里城邑數百南天竺際大海北天竺距雪山四周有山/為壁南面一谷通為國門東天竺東際大海與扶南林)¶
(邑鄰接但隔小海而已西天竺與罽賔波斯相接中天/竺據四天竺之間國並有王漢時又有捐毒國去長安)¶
(九千八百里去都䕶理所二千八百里南與䓤嶺相連/北與烏孫接衣服𩔖烏孫隨水草故塞種也顔師古云)¶
(捐毒即身毒身毒則天竺也塞/種即釋種也蓋語音有輕重也)從月氏髙附國以西南¶
至西海東至盤起皆身毒之地身毒有别城數百城置¶
長有别國數十國置王雖各小異而俱名身毒(扶南𫝊/云舍衞)¶
(國𨽻屬天竺伽尸國一名波羅柰國亦名皮波羅柰斯/國竺法維佛國記云波羅柰國在伽維羅越國南千四)¶
(百八十里釋法盛歴國傳云其國有稍割牛其牛黑色/角細長可四尺餘十日一割不割便困病或致死人服)¶
<pb:KR2m0001_WYG_198-8b>¶
(牛血皆老夀國人皆夀五百嵗/牛夀亦等於人亦天竺屬國)都臨恒河一名迦毗黎¶
河靈鷲山胡語曰耆闍崛山山有青石頭似鷲鳥(竺法/維佛)¶
(國記云在摩竭提國/南亦天竺屬國也)其時皆屬月氏月氏殺其王而置¶
將令統其人俗修浮圖道不殺生飲酒桓帝延熹二年¶
頻從日南徼外來獻時帝好神數祀浮圖老子百姓稍¶
有奉者後至轉盛其國人土著與月氏同而卑濕暑熱¶
人弱於月氏魏晉代絶不復通梁武帝天監初其王長¶
史竺羅貢獻後魏宣武帝時南天竺國遣使獻駿馬云¶
<pb:KR2m0001_WYG_198-9a>¶
其國出師子貂豹&KR0968;(胡昆/反)槖駝犀象有火齊如雲母而¶
色紫裂之則薄如蟬翼積之則如紗縠之重沓有金剛¶
似紫石英百鍊不銷可以切玉瑇瑁金銅鐵鉛錫金縷¶
織成金罽白疊&KR1392;㲪(&KR1392;音塔/㲪音登)又有旃檀鬱金等香甘蔗¶
諸果石密胡椒薑黑鹽西與大秦安息交市海中或至¶
扶南交趾貿易多珊瑚珠璣琅玕俗無簿籍以齒貝為¶
貨尤工幻化丈夫𦤺敬極者䑛足摩踵而致其辭家有¶
音樂倡伎其王與大臣多服錦罽王為螺髻於頂餘髮¶
<pb:KR2m0001_WYG_198-9b>¶
翦之使短丈夫翦髮穿耳垂璫俗皆徒跣衣重白色怯¶
於鬭戰有弓箭甲矟亦有飛梯地道木牛流馬之法有¶
文字善天文算厯之術其人皆學悉曇章書於貝多樹¶
葉以記事隋煬帝志通西域遣裴矩應接西蕃諸國多¶
有至者唯天竺不通帝以為恨○大唐武徳中其東西¶
南北四天竺悉為中天竺所并貞觀十五年其王姓乞¶
利咥(丒栗/反)名尸羅逸多或云姓刹利氏遣使奉表二十¶
二年右衛率府長史王𤣥䇿奉使天竺㑹尸羅逸多死¶
<pb:KR2m0001_WYG_198-10a>¶
國大亂其臣那伏帝阿羅那順自立乃發兵拒𤣥䇿遁¶
抵於吐蕃之西南以書徵鄰國之兵吐蕃發精鋭千二¶
百人泥婆羅國發七千餘騎來赴𤣥䇿與其副蔣師仁¶
率二國之兵進至荼鎛(音/博)和羅城即中天竺之所居也¶
連戰大破之斬首三千餘級赴水溺死者且萬人獲其¶
王妃及王子等虜男女萬三千人牛馬三萬餘疋於是¶
天竺響震城邑聚落降者五百八十餘所遂俘阿羅那¶
順以還(晉宋時浮圖經云臨倪國其王生浮圖太子也/父曰屑頭耶母曰莫耶浮圖身服色黄髪青如)¶
<pb:KR2m0001_WYG_198-10b>¶
(青絲始莫耶夣白象始孕及生從母左脇出生而有髻/墮地能行七歩此國在天竺域天竺又有神人名沙律)¶
(昔漢哀帝元夀元年博士弟子秦景舘受大月氏使王/伊存口授浮圖經國曰復豆者其人也伊蒲塞桑門伯)¶
(開疏間白間比丘桑門皆弟子號也浮圖所載與中國/老子經相出入蓋昔為老子西出闗過西域之天竺教)¶
(胡為浮圖徒屬弟子號各有二十九不能計載故畧之/諸家紀天竺國事多録諸僧法明道安之流傳記疑皆)¶
(怪誕不經不復悉纂/也已具序畧註中)¶
　　車離¶
車離後漢時通焉居沙竒城一名禮惟特一名沛𨽻王¶
在天竺東南三千餘里大國也其土氣物𩔖與天竺同¶
<pb:KR2m0001_WYG_198-11a>¶
别城數十皆稱王其人怯弱地東西南北方數千里人¶
皆長八尺乘象駱駝往來鄰國有寇乘象以戰¶
　　師子¶
師子國東晉時通焉天竺旁國也在西海之中延袤二¶
千餘里多出竒寳其地和適無冬夏之異五榖隨人所¶
種不須時節其國舊無人止有鬼神有龍居之諸國商¶
賈來共市易鬼不見其形但珍寳明其所堪價商人依¶
價取之諸國人聞其土樂因此競至或有停住者遂成¶
<pb:KR2m0001_WYG_198-11b>¶
大國能馴養神師子遂以為名風俗與婆羅門同而尤¶
敬佛法安帝義熙初遣使獻玉佛像髙四尺二寸玉色¶
潔潤形制殊特殆非人工厯晉宋代在建康瓦官寺(先/有)¶
(徵士戴安道手制佛像五軀及顧長康畫維摩詰並玉/像時人謂為三絶至齊東昏遂毁玉像前截臂次取身)¶
(為嬖妾潘貴妃作&KR0107;釧時咸歎/惜之建康即今丹陽郡江寜縣)宋文帝元嘉五年其王¶
刹利摩訶南遣使貢獻梁武帝大通元年後王伽葉伽¶
羅訶黎耶亦使使貢獻(杜環記師子國亦曰新檀又曰/婆羅門即南天竺也國之北人)¶
(盡胡貌秋夏炎旱國之南人盡獠面四時霖/雨從此始有佛法寺舍人皆儋耳布褁腰)¶
<pb:KR2m0001_WYG_198-12a>¶
　　髙附¶
髙附後漢時通焉在大月氏西南亦大國也其俗似天¶
竺而弱易服善賈販内富於財所屬無常天竺罽賔安¶
息三國強則得之弱則失之(後漢書云先未嘗屬月氏/前漢書以為五翕侯數誤)¶
(矣後屬安息及月氏破安/息始得髙附翕許及反)¶
　　大秦¶
大秦一名犂靬(靬居言反一云前/漢時犂靬國也)後漢時始通焉其國¶
在西海之西亦云海西國其王理安都城宫室皆以水¶
<pb:KR2m0001_WYG_198-12b>¶
精為柱從條支西度海曲萬里去長安蓋四萬里其地¶
平正人居星布其地東西南北各數千里有四百餘城¶
小國役屬者數十西有大海海西有遲散城王城有官¶
曹簿領而文字習胡人皆髦頭而衣文繡亦有白蓋小¶
車旌旗之屬及十里一亭三十里一堠一如中州地多¶
師子遮害行旅不百餘人持兵器輙為所食其王無常¶
人皆簡立賢者有災異及風雨不時輒廢而更立受放¶
者無怨其人長大平正有𩔖中國故謂之大秦或云本¶
<pb:KR2m0001_WYG_198-13a>¶
中國人也土有駭雞犀(抱朴子云通天犀有一白理如/綖者以盛米置羣雞中欲啄米)¶
(至輒驚去故南/人名為駭雞也)合會諸香煎其汁以為蘇合土多金銀¶
竒寳夜光璧明月珠琥珀琉璃神龜白馬朱髦瑇瑁𤣥¶
熊赤螭辟毒䑕大貝車渠(廣雅云車/渠石似玉)瑪瑙(廣雅云瑪/瑙石似玉)賨¶
出西海有養者似狗多力獷惡(賨藏宗反/獷古猛反)北附庸小邑¶
有羊羔自然生於土中候其欲萌築墻院之恐為獸所¶
食也其臍與地連割之絶則死擊物驚之乃驚鳴遂絶¶
逐水草無羣又有木難金翅鳥口中結沬所成碧色珠¶
<pb:KR2m0001_WYG_198-13b>¶
也土人珍之(曹子建記云/珊瑚間木難)有幻人能額上為炎燼手中¶
作江湖舉足而珠玉自墮開口則旛毦亂出(前漢武帝/時遣使至)¶
(安息安息獻犂靬幻人二皆蹙眉峭鼻亂/髮拳鬚長四尺五寸旛音煩毦人志反)有織成細布¶
言用水羊毛名曰海西布出細布作&KR0586;□&KR1392;㲪罽帳之¶
屬其色又鮮於海東諸國所作也又常利得中國縑素¶
解以為胡綾紺紋數與安息諸胡交市於海中西南漲¶
海中可七八百里行到珊瑚洲水底有盤石珊瑚生其¶
上大秦人常乘大舶載鐵網令水工没先入視之可下¶
<pb:KR2m0001_WYG_198-14a>¶
網乃下初生白而漸漸似苖坼甲厯一嵗許出網目間¶
變作黄色支格交錯髙極三四尺者圍尺餘三年色乃¶
赤好後没視之知可採便以鐵鈔發其根乃以索繫網¶
使人於舶上絞車舉出還國理截恣意所作若失時不¶
舉便蠧敗其王常欲通使於漢塗經大海使客往來皆¶
齎三嵗糧是以至者稀桓帝延熹初大秦王安敦遣使¶
自日南徼外獻象牙犀角瑇瑁始乃一通焉其所表貢¶
並無珍異疑傳者隱之至晉武帝太康中其王遣使貢¶
<pb:KR2m0001_WYG_198-14b>¶
獻或云其國西有弱水流沙近西王母所處幾於日所¶
入也(外國圖云從隅巨北有國名大秦其種長大身丈/五六尺杜環經行記云拂菻國有苦國西隔山數)¶
(千里亦曰大秦其人顔色紅白男子悉着素衣婦人皆/服珠錦好飲酒尚乾餅多滛巧善織絡或有俘在諸國)¶
(守死不改鄉風琉璃妙者天下莫比王城方八十里四/面境土各數千里勝兵約有百萬常與大食相禦西枕)¶
(西海南枕南海北接可薩突厥西海中有市客主同和/我往則彼去彼來則我歸賣者陳之於前買者酬之於)¶
(後皆以其直置諸物傍待領直然後收物名曰鬼市又/聞西有女國感水而生又去摩隣國在秋薩羅國西南)¶
(渡大磧行二千里至其國其人黒其俗獷少米麥無草/木馬食乾魚人飡鶻莽鶻莽即波斯&KR0037;也瘴癘特甚諸)¶
(國陸行之所經山胡則一種法有數般有大食法有大/秦法有尋尋法其尋尋烝報於諸夷狄中最甚當食不)¶
<pb:KR2m0001_WYG_198-15a>¶
(語其大食法者以弟子親戚而作判典縱有㣲過不至/相累不食猪狗驢馬等肉不拜國王父母之尊大信鬼)¶
(神祀天而已其俗每七日一假不買賣不出納唯飲酒/謔浪終日其大秦善醫眼及痢或未病先見或開腦出)¶
(蟲/)¶
　　小人¶
小人在大秦之南軀纔三尺其耕稼之時懼鶴所食大¶
秦每衞𦔳之小人竭其珍以酬報¶
　　軒渠¶
軒渠其國多九色鳥青口綠頸紫翼紅膺紺頂丹足碧¶
<pb:KR2m0001_WYG_198-15b>¶
身緗背𤣥尾亦名九尾鳥亦名錦鳯其青多紅少謂之¶
繡鸞常從弱水西來或云是西王母之禽也其國幣貨¶
同三童國¶
　　三童¶
三童在軒渠國西南千里人皆眼有三睛珠或有四舌¶
者能為一種聲亦能俱語常貨多用蕉越犀象作金幣¶
率效國王之面亦效王后之面若丈夫交易則用國王¶
之面王死則更鑄(以上三國與大/秦隣接故附之)¶
<pb:KR2m0001_WYG_198-16a>¶
　　澤散¶
澤散魏時聞焉屬大秦其理在海中央北至驢分水行¶
半嵗風疾時一月到最與安息城谷相近西南詣大秦¶
都不知里數¶
　　驢分¶
驢分魏時聞焉屬大秦去大秦都二千里從驢分城西¶
之大秦度海飛橋長二百四十里發海道西南繞海道¶
直西行至焉¶
<pb:KR2m0001_WYG_198-16b>¶
　　堅昆¶
堅昆魏時聞焉在康居西勝兵二萬人隨水草畜牧多¶
貂有好馬¶
　　呼得¶
呼得魏時聞焉在葱嶺北烏孫西北康居東北勝兵萬¶
餘人隨水草畜牧出好馬亦多貂¶
　　丁令¶
丁令魏時聞焉在康居北勝兵六萬人隨畜牧出名䑕¶
<pb:KR2m0001_WYG_198-17a>¶
皮白子青昆子皮此上三國堅昆中央俱去匈奴單于¶
庭安習水七千里南至車師六國五千里西南去康居¶
界二千里西去康居王理八千里或以為此丁令即匈¶
奴北丁令也而此丁令在烏孫西似其種别也又匈奴¶
北有屈射國有隔昆國有新犂國自北之南又復有丁¶
令非烏孫西丁令也烏孫長老言北丁令有馬腦國其¶
人聲音似鴈鶩從膝以上身至頭人也膝以下生毛馬¶
腦馬蹄不騎馬而走疾於馬勇健敢戰¶
<pb:KR2m0001_WYG_198-17b>¶
　　短人¶
短人魏時聞焉在康居西北男女皆長三尺人衆甚多¶
去奄蔡諸國甚逺康居長老傳聞嘗有商旅行北方迷¶
惑失道而到斯國中甚多眞珠夜光明月珠見者不知¶
名此國號言以意商度此國去康居可萬餘里(突厥本/末記云)¶
(突厥窟北馬行一月有短人國長者不踰三尺亦有二/尺者頭少毛髪若羊胞之狀突厥呼為羊胞頭國其傍)¶
(無他種類相侵俗無寇盜但有大鳥髙七八尺常伺短/人啄而食之短人皆持弓矢以為之備按此亦在西北)¶
(即魏畧云短/人國是也)¶
<pb:KR2m0001_WYG_198-18a>¶
　　波斯¶
波斯後魏時通焉在達曷水之西都宿利城(後周史云/蘇利城隋)¶
(史云蘇藺城記錄/音訛其實一也)有河經其城中南流即條支之故地¶
也大月氏之别種其先有波斯匿王其子孫以王父字¶
為氏因為國號焉王姓波斯戸十餘萬東去中國萬餘¶
里西去海數百里東南去穆國四千餘里西北去拂菻¶
四千五百里有樓觀屋宇佛寺城西十五里有土山周¶
廽髙大其勢連接甚逺中有鷲鳥噉羊土人極以為患¶
<pb:KR2m0001_WYG_198-18b>¶
其王坐金羊座戴金花冠衣錦袍織成帔飾以眞珠寳¶
物其俗丈夫翦髮戴白皮㡌貫頭衫兩肩近下開之并¶
布巾帔縁以織成婦人服大衫帔仍貫五色珠絡之於¶
膊王即位以後擇諸子内賢者密書其名封之於庫諸¶
子及大臣皆莫之知也王死衆乃共發書視之其封内¶
有名者即立以為王餘子各出就邉任兄弟更不相見¶
也國人號王曰醫囋(才割/反)妃曰防步率王之諸子曰殺野¶
其刑法重罪懸諸竿射而殺之次則繫獄新王立乃釋¶
<pb:KR2m0001_WYG_198-19a>¶
之賦税準地輸銀錢事火神天神婚合不擇尊卑於諸¶
夷之中最為醜穢死者多棄屍於山一月理服城外有¶
人别居唯知䘮葬之事號為不浄人若入城市揺鈴自¶
别以六月為嵗首氣候暑熱家自藏冰其地多砂磧引¶
水溉灌其五榖及禽獸與中夏畧同唯無稻及黍土出¶
名馬及駝富室至有數千頭者出象師子多良犬有大¶
鳥形如槖駝有兩翼飛而不能髙食草與肉亦能噉人¶
有大鳥卵眞珠頗棃珊瑚琉璃瑪瑙水精瑟瑟金銀鍮¶
<pb:KR2m0001_WYG_198-19b>¶
石金鋼火齊銅錫鑌鐵朱砂水銀錦疊細布氍毹&KR1392;㲪¶
䕶那越諾布金縷織成赤麖皮薰陸欝金蘇合青木等¶
香胡椒蓽撥石蜜千年棗香附子訶黎勒無食子鹽綠¶
雌黄又有優鉢曇花鮮華可愛地有鹹池孝明帝時及¶
西魏末並貢方物突厥不能至其國亦覊縻之隋大業¶
中亦遣使來貢○大唐貞觀二十一年其國又獻活褥¶
虵形𩔖䑕而色青身長八九寸能入穴取䑕(杜環記云/自被大食)¶
(滅至天寳末/巳百餘年矣)¶
<pb:KR2m0001_WYG_198-20a>¶
　　悦般¶
悦般後魏時通焉在烏孫西北其先匈奴北單于之部¶
落也為漢車騎將軍竇憲所逐北單于度金微山西走¶
康居其羸弱不能去者住龜兹北地方數千里衆可二¶
十餘萬涼州人猶謂之單于王其風俗言語似髙車而¶
其人清潔於胡俗剪髪齊眉以䬾餬塗之昱然光澤日¶
三澡潄然後飲食其國南界有火山山傍石皆燋鎔流¶
地數十里乃凝堅人取以為藥即石流黄也太武眞君¶
<pb:KR2m0001_WYG_198-20b>¶
九年遣使朝獻并送幻人稱能割人喉脉令斷擊人頭¶
令骨䧟皆血出淋漓或數升或盈斗以草藥内其口中¶
令嚼咽之須臾血止養瘡一月復常又無痕瘢太武乃¶
取死罪囚試之皆驗云中國諸名山皆有此草乃使人¶
受其術而厚遇之¶
　　伏盧尼¶
伏盧尼後魏時通焉理伏盧尼城在波斯國西北有大¶
河南流中有鳥其形似人亦有如槖駝馬者皆有翼常¶
<pb:KR2m0001_WYG_198-21a>¶
居水中出水便死城北有云尼山出銀珊瑚琥珀多師¶
子¶
　　朱俱波¶
朱俱波後魏時通焉亦名朱居槃國漢子合國也今并¶
有之漢西夜蒲犁依耐得若四國之地在于闐國西千¶
餘里其西至渴槃國南至女國三千里北至疎勒九百¶
里東至葱嶺二百里其王本疎勒國人(魏畧西戎𫝊曰/西夜并屬疎勒)¶
宣武永平中朱居槃國遣使朝貢其人言語與于闐相¶
<pb:KR2m0001_WYG_198-21b>¶
似其間小異人貌多同華夏亦𩔖疎勒○大唐武徳以¶
後亦頻遣使朝貢¶
　　渴槃陁¶
渴槃陁後魏時通焉亦名漢陁國亦名渴羅陁國理葱¶
嶺中在朱俱波國西至䕶宻國其南至懸度山無定界¶
北至疎勒國界西北至判汗國其王本疎勒人累代相¶
承以居此國有戸二千餘懸度山在國西南四百里懸¶
度者石山也谿谷不通以䋲索相引而度其間四百里¶
<pb:KR2m0001_WYG_198-22a>¶
中往往有棧道因以為名今按懸度葱嶺迤邐相屬郵¶
置所絶道阻且長故行人由之莫能分别然法顯宋雲¶
所經即懸度山也又有頭痛山在國西南向罽賔厯大¶
頭痛小頭痛之山赤土身熱之阪(宋膺異物志云大頭/痛小頭痛山皆在渠)¶
(搜之東疎勒之西經之者身熱頭痛夏不可行行則致/死唯冬可行尚嘔吐山有毒藥氣之所為也冬乃枯歇)¶
(故可/行也)其葱嶺俗號極嶷山今按葱嶺周環其國衣服人¶
貌語音與于闐相似其間多有異者書與婆羅門同國¶
中咸事佛人山居勁健雜人多而胡少有音樂兵器有¶
<pb:KR2m0001_WYG_198-22b>¶
甲矟弓刀(矟音/朔)國法殺人刼賊者死餘徴罰其稅雜輸¶
之服飾婚姻同疎勒王坐金牀死者埋殯七日為孝太¶
武帝大延三年來朝獻於後不絶¶
　　粟弋¶
粟弋後魏通焉在葱嶺大國一名粟特一名特拘夣出¶
好馬牛羊蒲萄諸果出美蒲萄酒其土地水美故也出¶
大禾髙丈餘子如胡豆在安息北五千里附庸小國四¶
百餘城至太武帝時遣使來朝獻¶
<pb:KR2m0001_WYG_198-23a>¶
　　阿鈎羌¶
阿鈎羌後魏通焉在莎車西南國西有懸度山其間四¶
百里中往往有棧道下臨不測之淵人行以䋲索相持¶
而度土有五榖諸果市用錢為貨居止立宮室有兵器¶
　　副貨¶
副貨後魏通焉東至阿富使且國西至没誰國中間相¶
去千里南有連山不知名北至竒沙國相去千五百里¶
宜五榖蒲萄唯有駝騾國王有黄金殿下有金駝七頭¶
<pb:KR2m0001_WYG_198-23b>¶
各髙三尺孝文帝時其王遣使朝貢¶
　　疊伏羅¶
疊伏羅後魏時通焉去代三萬一千里國中有勿悉城¶
城北有疆竒水西流有白象土宜五榖宣武帝時遣使¶
獻方物¶
　　賖彌¶
賖彌後魏時聞焉在波斯之南山居不信佛法專事諸¶
神亦附嚈噠東有鉢盧勒國路嶮緣鐵鏁而度下不見¶
<pb:KR2m0001_WYG_198-24a>¶
底後魏遣使宋雲等竟不能達¶
　　石國¶
石國隋時通焉居於藥殺水都柘折城方千餘里本漢¶
大宛北鄙之地東與北至西突厥界西至波臘國界西¶
南至康居界南至率都沙那國界王姓石國城之東南¶
立屋置座於中正月六日七月十五日以王父母燒餘¶
之骨金甕盛之置於床上廵遶而行散以香花雜果王¶
率臣下設祭焉禮終王與夫人出就别帳臣下以次列¶
<pb:KR2m0001_WYG_198-24b>¶
坐而饗宴有粟麥多良馬南去鏺(音/撥)汗六百里東南去¶
𤓰州六千里隋大業五年大唐貞觀八年並遣使朝貢¶
(杜環經行記云其國城一名赭支一名大宛天寳中鎭/西節度使髙仙芝擒其王及妻子歸京師國中有二水)¶
(一名眞珠河一名質河並西北流土地平敞多果實出/好犬良馬又云碎葉國從安西西北千餘里有㪍達嶺)¶
(嶺南是大唐北界嶺北是突厥騎施南界西南至葱嶺/二千餘里其水嶺南流者盡過中國而歸東海嶺北流)¶
(者盡經胡境而入北海又北行數日度雪海其海在山/中春夏常雨雪故曰雪海中有細道道傍往往有水孔)¶
(嵌空萬仞轉墮者莫知所在㪍達嶺北行千餘里至碎/葉川其川東頭有熱海兹地寒而不凍故曰熱海又有)¶
(碎葉城天寳七年北庭節度使王正見薄伐城壁摧毁/邑居零落昔交河公主所居止之處建大雲寺猶存其)¶
<pb:KR2m0001_WYG_198-25a>¶
(川西接石國約長千餘里川中有異姓部落有異姓突/厥各有兵馬數萬城堡間雜日尋干戈凡是農人皆擐)¶
(甲胄專相虜掠以為奴婢其川西頭有城名曰怛羅斯/石國人鎭即天寳十年髙仙芝軍敗之地從此至西海)¶
(以來自三月至九月天無雲雨皆以雪水種田宜/大麥小麥稻禾豌豆畢豆飲蒲萄酒麋酒醋乳)¶
　　女國¶
女國隋時通焉在葱嶺之南其國代以女為國王王姓¶
蘇毘女王之夫號為金聚不知政事國内丈夫唯以征¶
伐為務山上為城方五六里人有萬家王居九層之樓¶
侍女數百人五日一聽朝復有小女王共理國政其俗¶
<pb:KR2m0001_WYG_198-25b>¶
貴婦人輕丈夫而性不妬忌男女皆以彩色塗面一日¶
之内或數度變改之男子皆被髪婦人辮髪而縈之其¶
王死若無女嗣位國人乃調斂金錢得數百萬還於死¶
王之族買女而立之其地五男三女貴女子賤丈夫婦¶
人為吏職男子為軍士女子貴者則多有侍男男子不¶
得有侍女雖賤庶之女盡為家長有數夫焉生子皆從¶
母姓氣候多寒以射獵為業出鍮石朱砂麝香犛(里之/反)¶
牛駿馬蜀馬尤多鹽常將鹽向天竺興販其利數倍亦¶
<pb:KR2m0001_WYG_198-26a>¶
數與天竺及党項戰爭其女王死國中貴人剝取皮以¶
金屑和骨肉置於瓶内而埋之經一年又以其皮納於¶
鐵器埋之俗事阿脩羅神開皇中遣使來貢¶
　　吐火羅¶
吐火羅一名土壑宜後魏時吐呼羅國也隋時通焉都¶
葱嶺西五百里在烏滸河南即媯水也與挹怛雜居勝¶
兵十萬人皆習戰俗奉佛多男少婦人故兄弟通室婦¶
人五夫則首飾載五角十夫載十角男子無兄弟者則¶
<pb:KR2m0001_WYG_198-26b>¶
與他人結為昆季方始得妻不然終身無婦矣生子屬¶
其長兄被服文字與于闐畧同城北有頗黎山南崖穴¶
中有神馬國人每牧馬於其側時産名駒皆汗血焉其¶
北界則漢時大宛之地南去漕國千七百里東去𤓰州¶
六千七百里大業中遣使來貢○大唐初屬西突厥髙¶
宗永徽初遣使獻大鳥髙七尺其色𤣥足如駝鼓翅而¶
行日三百里能噉鐵夷俗謂為駝鳥龍朔元年吐火羅¶
置州縣使王名逺進西域圖記并請于闐以西波斯以¶
<pb:KR2m0001_WYG_198-27a>¶
東十六國分置都督府及州八十縣一百軍府百二十¶
六仍於吐火羅國立碑以紀聖徳帝從之¶
　　刼國¶
刼國隋時聞焉在葱嶺中西與南俱與賖彌國界接西¶
北至挹怛國去長安萬二千里有戸數萬氣候熱有稻¶
麥粟豆羊馬出洛沙青黛婚姻同突厥死亡棄於山○¶
大唐武徳二年遣使貢寳帶金鏁頗棃水精盃各一頗¶
棃四百九十枚大者如棗小者如酸棗¶
<pb:KR2m0001_WYG_198-27b>¶
　　陁羅伊羅¶
陁羅伊羅隋時聞焉在烏荼國北大雪山坡上縁梯登¶
山接七百梯方到其國¶
　　越底延¶
越底延國隋時聞焉理辛頭河北南至婆羅門國三千¶
里西北至賖彌國千餘里東北至𤓰州五千四百里其¶
王婆羅門種𩔖戸數萬有弓矢刀矟皮甲國法不殺人¶
重罪流輕者杖國無課稅其俗事佛書同婆羅門王及¶
<pb:KR2m0001_WYG_198-28a>¶
庶人翦髮衣錦袍不開縫貧者衣白疊婦人為髻衣裙¶
衫帔長巾俗清潔氣候温多稻有羊馬多牛出鍮石訶¶
棃勒石蜜麖皮細疊¶
　　大食¶
大食大唐永徽中遣使朝貢云其國在波斯之西或云¶
初有波斯胡人若有神𦔳得刀殺人因招附諸胡有胡¶
人十一來據次第摩首受化為王此後衆漸歸附遂滅¶
波斯又破拂菻及婆羅門城所向無敵兵衆有四十二¶
<pb:KR2m0001_WYG_198-28b>¶
萬有國以來三十四年矣初王已死次傳第一摩首者¶
今王即是第三其王姓大食其國男夫鼻大而長瘦黑¶
多鬚鬢似婆羅門女人端麗亦有文學與波斯不同出¶
駝馬驢騾羖羊等土多砂石不堪耕種無五榖惟食駝¶
象等肉破波斯拂菻始有米麪敬事天神又云其王常¶
遣人乘船將衣糧入海經渉八年未極西岸於海中見¶
一方石石上有樹枝赤葉青樹上總生小兒長六七寸¶
見人不語而皆能笑動其手脚頭著樹枝人摘取入手¶
<pb:KR2m0001_WYG_198-29a>¶
即乾黑其使得一枝還今在大食王處(杜環經行記云/一名亞俱羅其)¶
(大食王號暮門都此處其士女瓌偉長大衣裳鮮潔容/止閑麗女子出門必擁蔽其面無問貴賤一日五時禮)¶
(天食肉作齋以殺生為功徳繫銀帶佩銀刀斷飲酒禁/音樂人相爭者不至毆擊又有禮堂容數萬人每七日)¶
(王出禮拜登髙座為衆説法曰人生甚難天道不易姦/非刧竊細行謾言安己危人欺貧虐賤有一於此罪莫)¶
(大焉凡有征戰為敵所戮必得生天殺其敵人獲福無/量率土禀化從之如流法唯從寛塟唯從儉郛廓之内)¶
(里閈之中土地所生無物不有四方輻輳萬貨豐賤錦/綉珠貝滿於市肆駝馬驢騾充於街巷刻石蜜為盧舍)¶
(有似中國寳轝每至節日將獻貴人琉璃器皿鍮石瓶/鉢蓋不可數算粳米白麪不異中華其果有楄桃又千)¶
(年&KR0037;其蔓菁根大如斗而圓味甚美餘菜亦與諸國同/蒲萄大者如鷄子香油貴者有二一名耶塞漫一名没)¶
<pb:KR2m0001_WYG_198-29b>¶
(匝女甲反師香草貴者有二一名查塞菶蒲孔反一名/葜蘆苃綾絹機杼金銀匠畫匠漢匠起作畫者京兆人)¶
(樊淑劉泚織絡者河東人樂&KR3812;呂禮又以槖駝駕車其/馬俗云西海濵龍與馬交所産也腹肚小脚腕長善者)¶
(日走千里其駝小而緊背有孤峰良者日馳千里又有/駝鳥髙四尺以上脚似駝蹄頸項勝得人騎行五六里)¶
(其卵大如三升又有薺樹實如夏&KR0037;堪作油食除瘴其/氣候温土地無氷雪人多瘧痢一年之内十中五死今)¶
(吞滅四五十國皆為所役屬多分其兵鎭守其境盡於/西海焉又云朱禄國在亞梅國西南七百餘里胡姓朱)¶
(者兹土人也其城方十五里用鐵為城門城中有鹽池/又有兩所佛寺其境東西百四十里南北百八十里村)¶
(柵連接樹木交映四面合匝總是流沙南有大河流入/其境分渠數百溉灌一州其土沃饒其人淨潔墻宇髙)¶
(厚市𨞬平正水既雕刻土亦繪畫又有細軟疊布羔羊/皮裘估其上者値銀錢數百果有紅桃白㮏遏白黄李)¶
<pb:KR2m0001_WYG_198-30a>¶
(𤓰大者名尋支十餘人飡一顆輙足越𤓰長四尺以上/菜有蔓青蘿蔔長葱顆葱芸薹胡苽葛藍單達茴香英)¶
(薤瓠蘆尤多蒲萄又有黄牛野馬水鴨石雞其俗以五/月為嵗每嵗以畫缸相獻有打毬節鞦韆節其大食東)¶
(道使鎭於此從此至西海以來大食波斯參雜居止其/俗禮天不食自死肉及宿肉以香油塗髪又云苦國在)¶
(大食西界周廻數千里造屋兼瓦壘石為壁米榖殊賤/有大川東流入亞俱羅商客糴此糶彼往來相繼人多)¶
(魁梧衣裳寛大有似儒服其苦國有五節度有兵馬一/萬以上北接可薩突厥可薩北又有突厥足似牛蹄好)¶
(噉人/肉)○魏徵論曰自古開遠夷通絶域必因宏放之主¶
皆起好事之臣張騫鑿空於前班超投筆於後或結之¶
以重寳或懾之以利劍投軀萬死之地以立一朝之功¶
<pb:KR2m0001_WYG_198-30b>¶
皆由主尚來逺之名臣狥輕生之節是知上之所好下¶
必有甚焉者也煬帝規模宏侈掩吞秦漢裴矩方進西¶
域圖記以蕩其心故萬乘親出玉門闗置伊吾且末郡¶
而闗右暨於流沙騷然無聊生矣古哲王之制方五千¶
里務安諸夏不事要荒豈威不能加徳不能被葢不以¶
四夷勞中國不以無用害有用也是以秦戍五嶺漢事¶
三邊或道殣相繼或戸口減半隋室恃其强盛亦狼狽¶
於青海此皆一人失其道故億兆罹其毒也¶
<pb:KR2m0001_WYG_198-31a>¶
　¶
　¶
　¶
　¶
　¶
　¶
　¶
　¶
<pb:KR2m0001_WYG_198-31b>¶
　¶
　¶
　¶
　¶
　¶
　¶
　¶
　通典卷一百九十三¶
