# -*- mode: mandoku-view; -*-
#+TITLE: 通典
#+DATE: 2015-08-24 22:48:52.408625
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷七十九
<pb:KR2m0001_WYG_084-1a>¶
欽定四庫全書¶
　通典卷七十九¶
　　唐　京　兆　杜　佑　君　卿　纂¶
　禮三十九　凶一¶
　　大喪初崩及山陵制(并為周以下親哭及不視事/附○周  前漢  後漢  魏)¶
　　　　(晉/)　(東晉/)　(宋/)　(陳/)　(大唐/)¶
周代尚書金縢云武王既克商二年王有疾弗豫二公¶
曰我其為王穆卜顧命云惟四月哉生魄王不懌(成王/也有)¶
<pb:KR2m0001_WYG_084-1b>¶
(疾故不/悦懌)禮僕人扶右射人扶左(僕人射人皆平常/時贊正君服位者)始崩¶
太僕戒鼓傳達扵四方内宗掌序哭者(次序内外宗/及命婦哭位)外¶
宗叙外内朝暮哭者(次序内外宗/及外命婦)世婦掌比外内命婦¶
之朝暮哭不敬者而呵罰之(呵譴/也)小宗伯懸縗冠之式¶
於路門之外太僕掌懸䘮首服之灋扵宮門(首服之法/謂免髽笄)¶
(總廣狹長短之數懸/其書扵宮門示四方)三日祝先服(祝佐含/斂先服)五日官長服¶
(官長大/夫士)七日國中男女服(庶/人)三月天下服(諸侯之大夫/也孔穎達曰)¶
(服服杖也祝佐含斂先服故先杖也然云祝服故子亦/三日而杖也五日官長服者大夫士也七日國中男女)¶
<pb:KR2m0001_WYG_084-2a>¶
(服者謂畿内民及庶人在官者三月天下服者謂諸/侯之大夫也近者亦不待三月今據逺者為言耳)宮¶
正掌授廬舍辨其親踈貴賤之居(廬倚廬也舍堊室也/親者貴者居倚廬疎)¶
(者賤者/居堊室)○漢舊儀曰髙帝崩三日小斂室中牖下作栗¶
木主長八寸前方後圓圍一尺置墉中望外内張綿絮¶
以鄣外以皓木大如指長三尺四枚纒以皓皮四方置¶
墉中主居其中央七日大斂棺以黍飯羊舌祭之墉中¶
已葬收主為木函藏廟太室中西牆壁埳中帝初登遐¶
朝臣稱曰大行皇帝風俗通云俗説易稱四海為家雖¶
<pb:KR2m0001_WYG_084-2b>¶
都二京廵有方嶽文曰行在所由以行為辭天命有終¶
徃而不返故曰大行天子新崩梓宮在殯太子已即位¶
存亡有别不可但稱皇帝未及定諡故曰大行皇帝宮¶
車晏駕周康王一朝晏起詩人深刺如今崩殯則為晏¶
駕其䘮葬儀無聞(魏孫毓曰禮記告䘮曰登遐告訃之/辭也或曰大行之稱起扵漢氏漢書)¶
(曰大行在前殿又曰大行無遺詔此即非告訃之辭諡/法者大行受大名小行受小名初崩未諡而嗣帝已立)¶
(臣下所稱辭者宜有異故謂之大行/言其有大徳行必受大名若稱諡也)文帝遺詔其令天¶
下吏民令到出臨三日皆釋服(具䘮/期篇)無禁取婦嫁女祠¶
<pb:KR2m0001_WYG_084-3a>¶
祀飲酒食肉自當給䘮事服臨者皆無跣絰帶無過三¶
寸無布車及兵器(應劭曰無以布衣車及兵器/也服䖍曰不施輕車介士也)無發民¶
哭臨宮殿中霸陵山川因其故無有所改(應劭曰因山/為藏不復起)¶
(墳山下川流不遏絶/就其水名以為陵號)歸夫人以下至少使(應劭曰夫人/以下有美人)¶
(良人七子八子長使少/使皆遣歸家重絶人類)令中尉亞夫為車騎將軍屬國¶
悍為將屯將軍(師古曰典屯/軍以備非常)郎中令張武為復土將軍¶
(如淳曰主穿壙寘瘞事師古曰穿壙出土下棺/也已而寘之又即以為墳故云復土復反還也)發近縣¶
卒萬六千人發内史卒萬五千人藏郭穿復土屬將軍¶
<pb:KR2m0001_WYG_084-3b>¶
武(師古曰即/張武也)賜諸侯王以下至孝悌力田金錢帛各有¶
數每天子即位明年將作大匠營陵地用地七頃方中¶
用地一頃深十三丈堂壇髙三丈墳髙十二丈武帝墳¶
髙二十丈眀中髙一丈七尺四周二丈内梓棺栢黄腸¶
題湊以次百官藏畢其設四通羡門容大車六馬皆藏¶
之内方外陟車石外方立先閉劍户户設夜龍莫邪劍¶
伏弩設伏火以營陵餘地為西園后陵餘地為婕妤以¶
下次賜親屬功臣(題頭也湊以頭向内所以/為固也便房藏中便坐也)○後漢志¶
<pb:KR2m0001_WYG_084-4a>¶
皇帝不豫太醫令丞將醫入&KR0556;進所宜藥甞藥監近臣¶
中常侍小黄門皆先嘗藥過量十二公卿朝臣問起居¶
無間太尉告請南郊司徒司空告請宗廟告五嶽四瀆¶
羣祀並禱求福疾病公卿復如禮登遐皇后詔三公典¶
䘮事百官皆衣白單衣白幘不冠閉城門宮門近臣中¶
黄門持兵虎賁羽林郎中署皆嚴宿衛宮府各警北軍¶
五校繞宮屯兵黄門令尚書御史謁者晝夜行陳三公¶
啟手足色膚如禮皇后皇太子皇子哭踊如禮沐浴如¶
<pb:KR2m0001_WYG_084-4b>¶
禮守宮令兼東園匠將女執事黄綿緹繒金縷玉柙如¶
故事(漢舊儀曰帝崩含以珠纒以緹繒十二重以玉為/𥜗如鎧狀連縫之以黄金為縷腰以下以玉為札)¶
(長一尺二寸半為柙下至足亦縫以黄金縷縫諸/衣衿斂之凡乗輿衣服已御輒藏之崩皆以斂)飯含¶
珠玉如禮(禮稽命徴曰天子/飯以珠含以玉)槃氷如禮(大槃廣八尺長/一丈二尺深三)¶
(尺漆赤/中也)百官哭臨殿下是日夜下竹使符告郡國二千¶
石諸侯王(應劭曰凡與郡國守相竹使符皆以竹箭五/枚長五寸鐫刻篆書第一至第五張晏曰符)¶
(以代古之珪/璋從簡易也)竹使符到皆伏哭盡哀(漢舊制發兵以銅/虎符其餘徴調竹)¶
(使而已符第合/㑹為大信也)小斂如禮東園匠考工令奏東園祕器¶
<pb:KR2m0001_WYG_084-5a>¶
表裏洞赤虡文畫日月鳥龜龍虎連璧偃月牙檜梓宮¶
如故事大斂扵兩楹之間五官左右虎賁羽林五將各¶
將所部執虎賁㦸屯殿端門陛左右廂中黄門持兵陛¶
殿上夜漏羣臣入晝漏上水大鴻臚設九賔隨立殿下¶
謁者引諸侯王立殿下西面北上宗室諸侯四姓小侯¶
(外戚樊氏郭氏隂氏馬氏四姓/諸弟子立學號為四姓小侯)在後西面北上治禮引¶
三公就位殿下北面特進次中二千石列侯次二千石¶
六百石博士在後羣臣陪位者皆重行西上位定大鴻¶
<pb:KR2m0001_WYG_084-5b>¶
臚言具謁者以聞皇后東向貴人公主宗室婦女以次¶
立後皇太子皇子在東西向皇子少退在南北面皆伏¶
哭大鴻臚𫝊哭羣臣皆哭三公升自阼階安梓宮内珪¶
璋諸物近臣佐如故事嗣子哭踊如禮(周禮駔珪璋璧/琮琥璜之渠眉)¶
(疏璧琮以斂尸鄭司農云駔外有㨗盧也謂珪璋璧琮/琥璜皆為開渠為眉瑑沙除以斂尸令汁得流去也䟽)¶
(讀為/沙)東園匠武士下釘衽截去牙(䘮大記曰君蓋用漆/三衽三束鄭𤣥註曰)¶
(衽小/腰)太常上太牢奠太官食監中黄門尚食次奠執事¶
者如禮太常大鴻臚𫝊哭如儀三公奏尚書顧命太子¶
<pb:KR2m0001_WYG_084-6a>¶
即日即天子位扵柩前請太子即皇帝位皇后為皇太¶
后奏可羣臣皆出吉服入㑹如儀太尉升自阼階當柩¶
御座北面稽首讀䇿畢以傳國玉璽綬東面跪授皇太¶
子即皇帝位中黄門掌兵以玉具隨侯珠斬蛇寶劍授¶
太尉告令羣臣羣臣皆伏稱萬嵗或大赦天下遣使者¶
詔開城門宮門罷屯衛兵羣臣百官罷入成䘮服如禮¶
三公太常如禮故事百官五日一㑹臨故吏二千石刺¶
史在京都郡國上計掾史皆五日一㑹天下吏民發䘮¶
<pb:KR2m0001_WYG_084-6b>¶
臨三日先葬二日皆旦晡臨既葬釋服無禁嫁娶祠祀¶
佐吏以下布衣冠幘絰帶無過三寸臨庭中武吏布幘¶
大冠大司農出見錢榖給六丈布直以葬䘮期依前漢¶
制刺史二千石列侯在國者及闗内侯宗室長吏及因¶
郵奉奏諸侯王遣大夫一人奉奏弔臣請驛馬露布奏¶
可葬儀以木為重髙九尺廣容八歴裹以葦席巾門䘮¶
帳皆以簟車皆去輔轓疏布惡輪走卒皆布褠幘太僕¶
四輪輈為賔車大練為屋幙中黄門虎賁各二十人執¶
<pb:KR2m0001_WYG_084-7a>¶
紼司空擇土造穿太史卜日謁者二人中謁者僕射中¶
謁者副將作油緹帳以覆坑方石治黄腸題湊便房如¶
禮大駕太僕御方相氏黄金四目䝉熊皮𤣥衣朱裳執¶
戈揚楯立乗四馬先驅旂之制長三仭十有二斿曵地¶
畫日月升龍書旐曰天子之柩謁者二人立乗六馬為¶
次大駕甘泉鹵簿金根容車蘭臺法駕䘮服大行載飾¶
如金根車皇帝從送如禮太常上啟奠夜漏二十刻太¶
尉冠長冠衣齋衣乗髙車詣殿止車門外使者到南向¶
<pb:KR2m0001_WYG_084-7b>¶
立太尉進伏拜受詔太尉詣南郊未盡九刻大鴻臚設¶
九賔隨立羣臣入位太尉行禮執事皆冠長冠衣齋衣¶
太祝令跪讀諡䇿太尉再拜稽首治禮告事畢太尉奉¶
諡䇿還詣殿端門太常上祖奠中黄門尚衣奉衣登容¶
根車東園武士載大行司徒却行道立車前治禮引太¶
尉入&KR0556;位大行車西少南東面太史奉哀䇿諡進太常¶
跪曰進皇帝進太尉讀諡䇿藏金匱皇帝次科藏扵廟¶
太史奉哀䇿&KR1239;篋詣陵太尉旋復公位再拜立哭太常¶
<pb:KR2m0001_WYG_084-8a>¶
跪曰哭大鴻臚傳哭十五舉音止哭大常行遣奠皆如¶
禮請哭止哭如儀晝漏上水請發司徒河南尹先引車¶
轉太常跪曰請拜送載車著白絲參繆紼長三十丈大¶
七寸為輓六行行五十人公卿以下子弟凡三百人皆¶
素幘委貌冠衣素裳校尉三人皆赤幘不冠絳科單衣¶
持幢幡候司馬丞為行首皆銜枚羽林孤兒巴渝擢歌¶
者六十人為六列鐸司馬八人執鐸先大鴻臚設九賔¶
隨立陵南羡門道東北面諸侯王公特進道西北面東¶
<pb:KR2m0001_WYG_084-8b>¶
上中二千石二千石列侯直九賔東北面西上皇帝白¶
衣布幕素裏夾羡道東西向如禮容車幄坐羡道西南¶
向車當坐南向中黄門尚衣奉衣&KR0556;幄坐車少前太祝¶
進醴獻如禮司徒跪曰大駕請舍太史令自車南北面¶
讀哀䇿掌故在後已哀哭太常跪曰哭大鴻臚傳哭如¶
儀司徒跪曰請&KR0556;下位東園武士奉下車司徒跪曰請¶
&KR0556;下房都導東園武士奉車入房司徒太史令奉謚哀¶
䇿東園武士執事下明器(禮記曰明器神明之也孔子/謂為明器知䘮道矣備物而)¶
<pb:KR2m0001_WYG_084-9a>¶
(不可用也鄭𤣥註既夕曰陳/明器以西行南端為上也)筲八盛容三升(鄭𤣥註既/夕曰筲畚)¶
(種類/也)黍一稷一麥一梁一稻一麻一菽一小豆一甕三¶
容三升醯一醢一屑一(鄭𤣥註既夕曰/屑薑桂之屑)黍飴載以木桁¶
(桁所以&KR0869;苞/屑甕瓶也)覆以疏布甒二容三升醴一酒一載以木¶
桁覆以功布瓦鐙一彤矢四軒輖中亦短衛彤矢四骨¶
短衛(既夕曰翭矢一乗骨鏃短衛鄭𤣥曰翭猶候也候/物而射之矢也四矢曰乗骨鏃短衛亦示不用也)¶
(生時翭矢金鏃凡為矢五/分笴長而羽其一翭音候)彤弓一巵八牟八豆八籩八¶
形方酒壺八槃匜一具(鄭𤣥註既夕曰/槃匜盥器也)杖几各一蓋一¶
<pb:KR2m0001_WYG_084-9b>¶
鍾十六無&KR1607;鎛四無簴(爾雅曰大鐘謂之鏞郭璞注/曰書曰笙鏞以間亦名鎛)磬¶
十六無簴(禮記曰有鐘磬而無簨/簴鄭𤣥曰不懸之也)壎一簫四笙一箎一¶
柷一敔一琴六瑟一竽一筑一坎侯一(禮記曰琴瑟張/而不平笙竽備)¶
(而不/和)干戈各一笮一甲一胄一(既夕謂之役器鄭/𤣥註曰笮矢箙)輓車¶
九乗芻靈三十六匹(鄭𤣥註禮記曰芻靈束茅/為人馬謂之芻靈神之類)瓦竈二¶
瓦釜二瓦甑一瓦鼎十二容五升匏勺一容一升瓦案¶
九瓦大杯十六容三升瓦小杯二十容二升瓦飯槃十¶
瓦酒罇二容五斗匏勺二容一升祭服衣送皆畢東園¶
<pb:KR2m0001_WYG_084-10a>¶
匠曰可哭在房中者皆哭太常大鴻臚請哭止如儀司¶
徒曰百官事畢臣請罷從入房者皆再拜出&KR0556;位太常¶
導皇帝就贈位司徒跪曰請進贈侍中奉持鴻洞贈玉¶
珪長尺四寸薦以紫巾廣袤各三寸緹裏赤纁周縁贈¶
幣𤣥三纁二各長尺二寸廣充幅皇帝進跪臨羡道房¶
户西向手下贈投鴻洞中三東園匠奉封入藏房中太¶
常跪曰皇帝敬再拜請哭大鴻臚傳哭如儀太常跪曰¶
贈事畢皇帝促&KR0556;位(續漢書曰明帝崩司徒鮑昱典䘮/事葬日三公入安梓宮還至羡道)¶
<pb:KR2m0001_WYG_084-10b>¶
(半塗上欲下昱前叩頭言禮天子鴻洞以贈所以/重郊廟也陛下奈何昌危險不以義割哀上即還)容根¶
車游載容衣司徒至便殿並䡰(苦耕/切)騎皆從容車玉帳¶
下司徒跪曰請&KR0556;幄導登尚衣奉衣以次奉器衣物藏¶
扵便殿太祝進醴獻几下用漏十刻禮畢司空將校復¶
土皇帝皇后以下皆去麤服服大紅還宮返廬立主如¶
禮桑木主尺二寸不書諡虞禮畢袝扵廟如禮先大駕¶
日游冠衣扵諸宮諸殿羣臣皆吉服從㑹如儀皇帝近¶
臣䘮服如禮醳大紅服小紅十一升都布練冠醳小紅¶
<pb:KR2m0001_WYG_084-11a>¶
服纎醳纎服留黄冠常冠近臣及二千石以下皆服留¶
黄冠百官衣皁每變服從哭詣陵㑹如儀祭以特牲不¶
進毛血首司徒光禄勲備三爵如禮及太皇太后皇太¶
后崩司空以特牲告諡扵祖廟如儀長樂太僕少府大¶
長秋(長樂宮太后所居在西京後漢都洛陽無/長樂宮或是當時便循舊名為太后耳)典䘮事¶
三公奉制度他皆如禮儀合葬羡道開通皇帝謁便房¶
太常導至羡道去杖中常侍受至柩前謁伏哭止如儀¶
辭太常導出中常侍授杖升車歸宮已下反虞立主如¶
<pb:KR2m0001_WYG_084-11b>¶
禮諸郊廟祭服皆下便房五時朝服各一襲在陵寢其¶
餘及宴服皆封以篋笥藏宮殿後閣室永平七年隂太¶
后崩詔曰柩將發扵殿羣臣百官陪位黄門鼓吹三通¶
鳴鐘鼓天子舉哀女侍史官三百人皆著素參以白素¶
引棺挽歌下殿&KR0556;車黄門宦者引以出宮省太后魂車¶
鑾輅青羽蓋駟馬龍旂九旒前有方相鳳皇車大將軍¶
妻參乗太僕妻御悉導公卿百官如天子郊鹵簿儀後¶
和熹鄧后葬按以為儀自此皆降損扵前事也○魏武¶
<pb:KR2m0001_WYG_084-12a>¶
王以禮送終之制襲稱之數繁而無益俗又過之先自¶
制送終衣服四箧題識其上春秋冬夏曰有不諱隨時¶
以斂金珥珠玉銅鐵之物一不得送黄初二年文帝又¶
作終制曰禮國君即位為椑存不㤀亡也夀陵因山為¶
體無封樹無立寢殿無造園邑此詔藏之宗廟明帝時¶
毛皇后崩未葬詔宜稱大行尚書孫毓奏武宣皇后崩¶
未葬時稱太后文徳皇后崩侍中蘇林議皇后皆有諡¶
未葬宜稱大行臣以為古禮無稱大行之文按漢天子¶
<pb:KR2m0001_WYG_084-12b>¶
稱行在所言不常居崩曰大行者不返之稱也未葬未¶
有謚不言大行則嫌與嗣天子同號至扵后崩未葬禮¶
未立后宜無所嫌故漢氏諸后不稱大行謂未葬宜直¶
稱皇后詔曰稱大行者所以别存亡之號故事已然今¶
當如林議稱大行景初中明帝崩扵建始殿殯扵九龍¶
殿尚書訪曰當以明皇帝謚告四祖祝文扵髙皇稱𤣥¶
孫之子云何王肅曰禮稱曽孫某謂國家也荀爽鄭𤣥¶
説皆云天子諸侯事曽祖以上皆稱曽孫又訪按漢既¶
<pb:KR2m0001_WYG_084-13a>¶
葬容衣還儒者以為宜如文皇帝故事以存時所服王¶
肅曰禮雖無容衣之制今湏容衣還而後虞祭宜依尸¶
服卒者上服之制生時褻服可隨所存至扵制度則不¶
如禮孔子曰祭之以禮亦為此也諸侯之上服則今服¶
也天子不為命服然亦所以命服之上也按漢氏西京¶
故事月游衣冠則容衣也言冠以正服不以䙝衣也尚¶
書又訪容衣還羣臣故當在帳中常填衛見王肅曰禮¶
不墓祭而漢氏正月上陵神座在西序東向百辟計吏¶
<pb:KR2m0001_WYG_084-13b>¶
前告郡之榖價人之疾苦欲先帝魂靈聞知時蔡邕以¶
為禮有煩而不可去事亡如存況今無填衛之禁而合¶
扵如事存之意可見扵門内拜訖入帳臨乃除服○晉¶
尚書問今大行崩含章殿安梓宮宜在何殿博士卞𣙜¶
楊雍議曰臣子尊其君父必居之以正所以盡孝敬之¶
心今太極殿古之路寢梓宮宜在太極殿依周人殯於¶
西階既殯之後别奠下室之饌朝夕轉易諸所應設祭¶
朔望牲用宜所施行按禮具答𣙜雍議按禮天子日食¶
<pb:KR2m0001_WYG_084-14a>¶
少牢月朔太牢䘮禮下室之饌如他日宜隨御膳朝夕¶
所常用也朔望則奠用太牢備物又問按景帝故事施¶
倚廬扵九龍殿上東廂今御倚廬為當在太極殿下諸¶
王廬復應何所𣙜雍議按尚書顧命成王崩康王居於¶
翼室先儒云翼室扵路寢今宜扵太極殿上諸王宜各¶
於其所居為廬朝夕則&KR0556;位哭臨按禮天子七月葬新¶
議曰禮無吉駕象生之飾四海遏密八音豈有釋其縗¶
絰以服𤣥黄黼黻哉雖於神明哀素之心已不稱矣輒¶
<pb:KR2m0001_WYG_084-14b>¶
除鼓吹吉駕鹵簿孫毓駮尚書顧命成王新崩傳遺命¶
文物權用吉禮又禮卜家占宅朝服推此無不吉服也¶
又巾車飾遣車及葬執蓋從方相𤣥衣朱裳此鹵簿所¶
從出也今之吉駕亦象生之義凶服可除鼓吹吉服可¶
設而不作摯虞曰按漢魏故事將葬設吉凶鹵簿皆有¶
鼓吹新禮無吉駕導從之文虞按禮葬有祥車曠左則¶
今之容車也春秋鄭大夫公孫蠆卒天子追賜大輅使¶
以行禮又士䘮禮有道車乗車以象生存此兼有吉駕¶
<pb:KR2m0001_WYG_084-15a>¶
明文既有吉駕則宜有導從宜定新禮設吉服導從其¶
鼓吹宜除銘旌建太常畫日月星辰杜云九仭旒委地¶
(杜元凱䘮/服要集云)遣車易以轝牀舉奠祭之具及器藏物皆覆¶
以白練○東晉成帝咸康七年皇后杜氏崩詔外官五¶
日一入臨内官朝一入而已過葬虞祭禮畢止有司奏¶
大行皇后陵所作凶門栢歴門號眀陽端門詔曰門如¶
所處凶門栢歴大為繁費停之按蔡謨説以二瓦器始¶
死之祭繫於木裹以葦席置庭中近南名為重今之凶¶
<pb:KR2m0001_WYG_084-15b>¶
門是其象也禮記虞而作主今未葬未有主故以重當¶
之禮稱為主道此其義也范堅又曰凶門非禮禮有懸¶
重形似凶門後人出門之外以表䘮俗遂行之簿帳即¶
古弔幕之類也是時又詔曰重壤之下豈宜崇飾陵中¶
唯潔掃而已有司又奏依舊選公卿以下六品子弟六¶
十人為挽郎詔又停之○宋崔元凱䘮儀云銘旌今之¶
旐也天子丈二尺皆施跗樹扵壙中遣車九乗謂結草¶
為馬以泥為車䟽布輤四面有障置壙四角以載遣奠¶
<pb:KR2m0001_WYG_084-16a>¶
牢肉斬取骨脛車各載一枚○陳永定三年七月武帝¶
崩尚書左丞庾持云晉宋已来皇帝大行儀注未祖一¶
日告南郊太廟奏䇿奉謚梓宮將登輼輬侍中版奏已¶
稱其謚皇帝遣奠出於階下方以此時乃讀哀䇿而前¶
代䇿文猶稱大行皇帝請明加詳正國子博士知禮儀¶
沈文珂等謂應劭風俗通前帝謚未定臣子稱大行以¶
别嗣主近檢梁儀自梓宮將登輼輬版奏皆稱其謚皇¶
帝登輼輬伏尋今祖祭已奉䇿謚哀䇿既在庭遣祭不¶
<pb:KR2m0001_WYG_084-16b>¶
應猶稱大行且哀䇿篆書藏於𤣥宮請依梁儀以𫝊無¶
窮詔可○大唐貞觀九年髙祖崩詔定山陵制度令依¶
漢長陵故事務存崇厚時限既促功役勞弊袐書監虞¶
世南上封事曰臣聞古之聖帝明王所以薄葬者非不¶
欲崇髙光明珍寳異物以厚其親然審而言之髙墳厚¶
壠珍物畢備此適所以為親之累非曰孝也是以深思¶
逺慮安扵菲薄以為長乆萬代之計割其常情均以定¶
之耳昔漢成帝造延昌二陵制度甚厚功費甚多諫議¶
<pb:KR2m0001_WYG_084-17a>¶
大夫劉向上書曰孝文居霸陵悽愴悲懐顧謂羣臣曰¶
嗟乎以北山石為椁用紵絮斮陳漆其間豈可動哉張¶
釋之進曰使其中有可欲雖錮南山猶有隙使其中無¶
可欲雖無石椁又何戚焉夫死者無終極而國家有廢¶
興釋之所言為無窮計也孝文悟焉遂以薄葬又漢氏¶
之法人君在位三分天下貢賦以一分入山陵武帝歴¶
年長乆比葬陵中不復容物霍光暗扵大體奢侈過度¶
其後至更始之敗赤眉入長安破茂陵取物猶不能盡¶
<pb:KR2m0001_WYG_084-17b>¶
無故聚斂百姓為盜之用甚無謂也魏文帝扵首陽東¶
為夀陵作終制其畧曰昔堯葬夀陵因山為體無封樹¶
無立寢殿園邑為棺椁足以藏骨為衣衾足以朽肉而¶
已吾營此不食之地欲使易代之後不知其處無藏金¶
玉銅鐵一以瓦器自古及今未有不亡之國亦無不掘¶
之墓䘮亂以来漢氏諸陵無不發掘至乃燒取玉柙金¶
縷骸骨并盡是焚如之刑也豈不重痛哉若違詔妄有¶
變改是為戮屍於地下死而重死不忠不孝使魂而有¶
<pb:KR2m0001_WYG_084-18a>¶
知將不福汝以為永制藏之宗廟魏文此制可謂達於¶
事矣今為丘壠如此其内雖不藏珍寳亦無益也萬代¶
之後人但見髙墳大冢豈謂無金玉也臣之愚計以為¶
漢文霸陵既因山勢雖不起墳自然髙敞今之所卜地¶
勢既平不可不起宜依白虎通所陳周制為三仞之墳¶
其方中制度事事減少事竟之日刻石扵陵側書今封¶
大小髙下之式明器所湏皆以瓦木合扵禮文一不得¶
用金銀銅鐡使後代子孫並皆遵奉一通藏之宗廟豈¶
<pb:KR2m0001_WYG_084-18b>¶
不美乎且臣下除服用三十六日已依霸陵今為墳壠¶
又以長陵為法非所依也伏願深覽古今為長乆之慮¶
書奏不報虞世南又上䟽曰漢家即位之初便營陵墓¶
近者十餘嵗逺者五十年方始成就今以數月之間而¶
造數十年事其扵人力亦以勞矣漢家大郡五十萬户¶
即曰人衆未及徃時而工役與之一等此臣所致疑也¶
又公卿上奏請遵遺詔務從節儉太宗乃令中書侍郎¶
岑文本謂曰朕欲一如遺詔但臣子之心不忍頓為儉¶
<pb:KR2m0001_WYG_084-19a>¶
素如欲稱朕崇厚之志復恐百代之後不免有廢毁之¶
憂朕為此不能自决任卿等平章必令得所勿置朕扵¶
不孝之地因出虞世南封事付所司詳議以聞司空房¶
𤣥齡等議曰謹按髙祖長陵髙九丈光武陵髙六丈漢¶
文魏文並不封不樹因山為陵竊以長陵制度過為宏¶
侈二文立規又傷矯俗光武中興明主多依典故遵為¶
成式實謂攸宜伏願仰尊顧命俯順禮經詔曰朕既為¶
子卿等為臣愛敬罔極義猶一體無容固陳節儉陷朕¶
<pb:KR2m0001_WYG_084-19b>¶
於不義也今便敬依来議扵是山陵制度頗有減省¶
　¶
　¶
　¶
　¶
　¶
　¶
　通典卷七十九¶
