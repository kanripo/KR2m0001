# -*- mode: mandoku-view; -*-
#+TITLE: 通典
#+DATE: 2015-08-24 22:48:52.058467
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷六十二
<pb:KR2m0001_WYG_067-1a>¶
欽定四庫全書¶
　通典卷六十二¶
　　唐　京　兆　杜　佑　君　卿　纂¶
　禮二十二　嘉七¶
　　后妃命婦首飾制度(周陳漢後魏/        魏)　(晋齊宋後齊/北      周)¶
　　　　(隋/)　(大唐/)¶
周制追師掌王后之首服為副編次追衡笄為九嬪及¶
外内命婦之首服以待祭祀賓客(追師掌冠冕之官故/并主王后之首服鄭)¶
<pb:KR2m0001_WYG_067-1b>¶
(𤣥謂副之言覆所以覆首為之飾其遺象若今歩揺矣/服之以從王祭祀編編列髪為之其遺象若今假紒矣)¶
(服之以桑也次次第髮長短為之所謂髲髢也服之以/見王王后之燕居亦纚笄總而已追猶治也詩云追琢)¶
(其章王后之衡笄皆以玉為之惟祭服有衡垂於副之/兩旁當耳其下以紞懸瑱詩云玼兮玼兮其之翟也鬒)¶
(髪如雲不屑髢也玉之瑱也是也笄卷髪者外内命婦/衣鞠衣䄠衣者服編衣禒衣者服次追音堆髢徒計反)¶
(髲皮寄反䄠知/善反禒音彖)○漢制太皇太后皇太后入廟蔮簮珥¶
(珥耳璫垂珠也釋名云簮達也所以達冠於/後也一曰笄笄係也所以拘冠使不墜也)簮以瑇瑁¶
為擿長一尺端為華勝上為鳯凰爵以翡翠為毛羽下¶
有白珠垂黄金鑷左右一横簮之以安蔮諸簮珥皆同¶
<pb:KR2m0001_WYG_067-2a>¶
制其擿有等級焉皇后謁廟假結歩揺簮珥歩揺以黄¶
金為山題貫白珠為桂枝相繆八爵九華熊虎赤羆天¶
祿辟邪南山豐大特六獸詩所謂副笄六珈者(詩𫝊曰/副者后)¶
(夫人之首飾編髪為之笄衡笄也珈笄飾之最盛者所/以别尊卑也鄭𤣥曰珈之言加也副既笄而加飾如今)¶
(歩揺上飾古制未聞其南山豐大特按史記秦文公二/十七年伐南山大梓豐大特徐廣注云今武都故道有)¶
(怒特祠圖大牛上生樹本有/牛從木中出後見於豐水中)諸爵獸皆以翡翠為毛羽¶
金題白珠璫繞以翡翠為華云貴人助蠶制大手結黑¶
瑇瑁又加簮珥長公主加歩揺公主大手結皆有簮珥¶
<pb:KR2m0001_WYG_067-2b>¶
公卿列侯中二千石二千石夫人紺繒蔮黄金龍首銜¶
白珠魚須擿長一尺為簮珥○魏制貴人夫人以下助¶
蠶皆大首髻七䥖(音/奠)蔽髻黑瑇&KR0536;又加簮珥九嬪以下¶
五䥖世婦三䥖諸王妃長公主大首髻七䥖蔽髻其長¶
公主得有歩揺皆有簮珥公特進列侯卿校中二千石¶
世婦以下夫人紺繒蔮黄金龍首銜白珠魚須擿長一¶
尺為簮珥○晋依前代皇后首飾假髻歩揺簮珥歩揺¶
以黄金為山題貫白珠為枝相繆八爵九華熊虎赤羆¶
<pb:KR2m0001_WYG_067-3a>¶
天禄辟邪南山豐大特六獸諸爵獸皆以翡翠為毛羽¶
金題白珠璫繞以翡翠為花元康六年詔改○宋依漢¶
制太后入廟祭祀首飾翦&KR0522;幗皇后親蠶首飾假髻歩¶
揺八雀九華加以翡翠復依晋法皇后十二䥖歩揺大¶
首髻公主㑹見三夫人首髻七䥖蔽髻公夫人五䥖世¶
婦三䥖其長公主得有歩揺公特進列侯夫人二千石¶
命婦年長者紺繒幗○齊因之公主㑹見大首髻不易¶
舊法○陳因前制皇后謁廟首飾假髻歩揺簮珥歩揺¶
<pb:KR2m0001_WYG_067-3b>¶
以黄金為山題貫白珠為枝相繆八爵九華熊虎赤羆¶
天禄辟邪南山豐大特六獸諸爵獸皆以翡翠為華開¶
國公侯太夫人夫人大首髻七䥖蔽髻九嬪及公夫人¶
五䥖世婦三䥖其長公主得有歩揺公特進列侯卿校¶
中二千石夫人紺繒幗黄金龍首銜白珠魚須擿長一¶
尺為簮珥○後魏天興六年詔有司始制冠冕各依品¶
秩以示等差然未能皆得舊法○北齊依前制皇后首¶
飾假髻歩揺十二䥖八雀九華内命婦以上蔽髻唯以¶
<pb:KR2m0001_WYG_067-4a>¶
䥖數花釵多少為品秩二品以上金玉飾三品以下金¶
飾内命婦左右昭儀三夫人視一品假髻九䥖三品五¶
䥖蔽髻四品三䥖五品一䥖又有宫人女官第二品七¶
䥖蔽髻三品五䥖四品三䥖五品一䥖七品大首髻八¶
品偏髾(所交/反)髻皇太子妃假髻歩揺九䥖郡長公主七¶
䥖蔽髻太子良娣視九嬪女侍中五䥖内外命婦宫人¶
女官從蠶則各依品次還著蔽髻○後周制皇后首飾¶
花釵十有二樹諸侯之夫人亦皆以命數為之節三妃¶
<pb:KR2m0001_WYG_067-4b>¶
三公夫人以下又各依其命一命再命者又俱以三為¶
節○隋因之皇后首飾花十二樹皇太子妃公主王妃¶
三師三公及公夫人一品命婦並九樹侯夫人二品命¶
婦並八樹伯夫人三品命婦並七樹子夫人世婦及皇¶
太子昭訓四品以上官命婦並六樹男夫人五品命婦¶
並五樹女御及皇太子良娣三樹(自皇后以下小花/並如大花之形)¶
大唐武徳中制令皇后禕衣首飾花釵十二樹餘各有¶
差開元中又定品命其制度並見開元禮序例¶
<pb:KR2m0001_WYG_067-5a>¶
　　后妃命婦服章制度(周陳漢北魏/        齊)　(晋周宋隋齊/後)¶
　　　(大唐/)¶
周制内司服掌王后之六服禕衣揄翟闕翟鞠衣展衣¶
禒衣素沙(王后之服刻繒為之形而采畫之綴於衣以/為文章禕衣畫翬者揄翟畫揺者闕翟刻而)¶
(不畫此三者皆祭服從王祭先王則服褘衣祭先公則/服揄翟祭羣小祀則服闕翟今世有圭衣者盖三翟之)¶
(遺俗鞠衣黄桑服也色如麴塵象桑葉始生月令三月/薦鞠衣於上帝告桑事展衣以禮見王及賓客之服字)¶
(當為襢襢之為言亶亶誠也禒衣御於王之服亦以燕/居男子之禒衣黑則是亦黒也六服備於此矣揄揺展)¶
(襢聲相近緣字之誤也此鄭𤣥以五行相生為説也以/下推次其色則闕翟赤揄翟青禕衣𤣥婦人專尚一徳)¶
<pb:KR2m0001_WYG_067-5b>¶
(無所兼連衣裳不異其色素沙者今之白縳也六服皆/袍制以白縳為裏使之張顯今世有沙縠者名出於此)¶
(翟多少各依命數/揄音揺縳音絹)辨内外命婦之服鞠衣展衣禒衣素¶
沙(内命婦之服鞠衣九嬪也展衣世婦也禒衣女御也/外命婦者其夫孤也則服鞠衣其夫卿大夫也則服)¶
(展衣其夫士也則服禒衣三夫人及公之妻其闕翟以/下乎侯伯之夫人揄翟子男之夫人亦闕翟唯二王後)¶
(禕衣/也)○漢制太皇太后皇太后皇后入廟服紺上皂下¶
蠶服青上縹下皆深衣制(徐廣曰即单衣/也縹音疋繞反)隠領袖縁貴¶
人助蠶服純縹上下長公主㑹見自公主封君以上皆¶
帯綬以采組為緄帯各如其綬色黄金辟邪首為𢃄鐍¶
<pb:KR2m0001_WYG_067-6a>¶
飾以白珠公卿列侯中二千石夫人入廟佐祭者服皂¶
絹上下助蠶者縹絹上下自二千石夫人以上至皇后¶
皆以蠶衣為朝服公主貴人妃以上嫁娶得服錦綺羅¶
縠繪采十二色重緣袍特進列侯以上錦繪采十二色¶
六百石以上重練采九色禁丹紫紺三百石以上五采¶
青絳黄紅綠二百石以上四采青黄紅緑賈人緗縹而¶
已(緗赤/黄色)○魏之服制不依古法多以文繡○晋依前漢¶
制皇后謁廟服紺上皂下蠶青上縹下隠領袖緣元康¶
<pb:KR2m0001_WYG_067-6b>¶
六年詔以純青服貴人夫人貴嬪是為三夫人皆金章¶
紫綬九嬪銀印青綬佩采瓄(音/獨)玉助蠶之服純縹為上¶
下皇太子妃金璽龜鈕纁朱綬佩瑜玉諸王太妃諸長¶
公主金印紫綬佩山𤣥玉自公主以上皆帯綬以采組¶
為緄帯各如其綬色金辟邪首為𢃄玦郡縣公侯夫人¶
銀印青綬水蒼玉公特進列卿世婦中二千石夫人入¶
廟助祭者皂絹上下助蠶者緇絹上下自二千石夫人¶
以上至皇后皆以蠶衣為朝服○宋制太后皇后入廟¶
<pb:KR2m0001_WYG_067-7a>¶
服袿䙱(上圭/下屬)大衣謂之禕衣公主㑹見封君以上皆帯¶
綬以采為緄帯各如綬色公特進列侯夫人卿校世婦¶
二千石命婦年長者入廟佐祭皂絹上下助蠶則青絹¶
上下自皇后至二千石命婦皆以蠶衣為朝服(按漢劉/向曰古)¶
(者天子至於士王后至於命婦必佩玉尊卑各有/其制王后至命婦所佩玉古制不存今與外同制)○齊¶
因之袿䙱用繡為衣裳黄綬貴嬪夫人貴人王太妃長¶
公主封君皆紫綬六宫郡公侯夫人青綬○陳依前制¶
皇后謁廟袿䙱大衣皂上皂下親蠶則青上縹下隠領¶
<pb:KR2m0001_WYG_067-7b>¶
袖緣貴妃金章龜鈕紫綬佩于闐玉獸頭鞶九嬪金章¶
龜鈕青綬獸頭鞶佩采瓄玉媫妤以下銀印珪鈕艾綬¶
獸頭鞶羙人等銅印環鈕墨綬獸頭鞶皇太子妃金璽¶
珪鈕纁朱綬佩瑜玉良娣銀印珪鈕佩采瓄玉青綬獸¶
爪鞶寳林佩水蒼玉餘同開國公侯夫人獸頭鞶餘同¶
長公主公主封君金印龜鈕紫綬佩山𤣥玉獸頭鞶公¶
主封君以上皆𢃄綬以采組為緄帯各如其綬色金辟¶
邪首為帯玦自二千石以上至皇后皆以蠶衣為朝服¶
<pb:KR2m0001_WYG_067-8a>¶
○北齊皇后助祭朝㑹以禕衣祠郊禖以揄翟小宴以¶
闕翟親蠶以鞠衣禮見皇帝以展衣宴居以褖衣六服¶
俱有蔽膝織成緄𢃄内外命婦以上從二品以上金章¶
紫綬服揄翟雙佩山𤣥玉九嬪視三品銀章青綬鞠衣¶
佩水蒼玉世婦視四品銀印青綬展衣八十一御女視¶
五品銅印黑綬褖衣又有宫人女官服闕翟三品鞠衣¶
四品展衣五品六品禒衣七品八品九品俱青紗公服¶
皇太子妃璽綬同皇太子服揄翟從蠶則青綬紗公服¶
<pb:KR2m0001_WYG_067-8b>¶
郡長公主公主王國太妃纁朱綬章服佩同内命婦一¶
品郡長君𤣥朱綬闕翟章佩與公主同郡君縣公主佩¶
水蒼玉餘與郡長君同太子良娣九嬪服縣主青朱綬¶
餘與良娣同女侍中假金印紫綬服鞠衣佩水蒼玉縣¶
君銀章青朱綬餘與女侍中同太子孺子同世婦太子¶
家人同御女鄉主鄉君素朱綬佩水蒼玉餘與御女同¶
外命婦皆如其夫若夫假章印綬佩妻則不假一品二¶
品服闕翟三品服鞠衣四品展衣五品禒衣内外命婦¶
<pb:KR2m0001_WYG_067-9a>¶
宫人從蠶則各依品次皆服青紗公服其外命婦綬帯¶
鞶囊皆准其夫公服之例百官之母詔加太夫人者朝¶
服公服各與其命婦服同○後周制皇后之服十有二¶
等其翟衣六從皇帝祀郊禖享先皇朝皇太后則服翬¶
衣祭隂社朝命婦則服揄衣祭羣小祀受獻繭則服鷩¶
衣採桑則服鳪衣(黄色/音卜)從皇帝見賓客聼女教則服鵫¶
衣(白色/音罩)食命婦歸寧則服□衣(𤣥色/音秩)俱十有二等以翬¶
翟為領褾各十有二臨婦學及法道門燕命婦有時見¶
<pb:KR2m0001_WYG_067-9b>¶
命婦則蒼衣春齊及祭還則青衣夏齊及祭還則朱衣¶
採桑齊及採桑還則黄衣秋齊及祭還則素衣冬齊及¶
祭還則𤣥衣自青衣而下其褾領以相生之色諸公夫¶
人九服其翟衣翟皆九等俱以揄翟為領褾各九自揄¶
衣以下鷩鳪鵫□朱黄素𤣥等九也自朱衣而下其褾¶
領亦用相生之色諸侯夫人自鷩衣而下八其翟衣翟¶
皆八等俱以鷩翟為領褾無揄衣諸伯夫人自鳪衣而¶
下七其翟衣翟皆七等俱以鳪翟為領褾無鷩衣諸子¶
<pb:KR2m0001_WYG_067-10a>¶
夫人自鵫衣而下六其翟衣翟俱以鵫翟為領褾又無¶
鳪衣諸男夫人自□衣而下五其翟衣翟皆五等俱以¶
□翟為領褾又無鵫衣三妃三公夫人之服九鳪衣鵫¶
衣□衣青衣朱衣黄衣素衣𤣥衣絹衣其翟亦九等以¶
鳪翟為領褾各九三孤之内子自鵫衣而下八翟皆八¶
等以鵫翟為領褾各八九嬪六卿之内子自□衣而下¶
七翟皆七等以□翟為領褾各七上媛上大夫之孺人¶
自青衣而下六中媛中大夫之孺人自黄衣而下四御¶
<pb:KR2m0001_WYG_067-10b>¶
婉士之婦自素衣而下三中宫六尚緅(子侯/反)衣諸命秩¶
之服曰公服其餘常服曰私服○隋制皇后禕衣鞠衣¶
青衣朱衣四等禕衣深青質織成領䄂文以翬翟五采¶
重行十二等素沙内單黼領羅縠褾&KR1638;色皆以朱蔽膝¶
隨裳色以緅為緣用翟三章大帯隨衣裳飾以朱緑之¶
錦青緣革𢃄青襪舄舄以金飾白玉佩𤣥組綬章采尺¶
寸同於乗輿祭及朝㑹大事服之鞠衣黄羅為質織成¶
領䄂蔽膝革帯及舄隨衣色餘准禕衣親蠶服也青衣¶
<pb:KR2m0001_WYG_067-11a>¶
去花大帯及佩綬金飾履禮見天子則服之朱衣如青¶
衣有金璽鞶螭鈕文曰皇后之璽冬正大朝則并璜琮¶
各以笥貯進於座隅皇太后同於后服而貴人以下並¶
亦給印三妃服揄翟金章龜鈕文從其職織成紫綬金¶
縷獸頭鞶囊佩于闐玉九嬪服闕翟金龜鈕文從其職¶
金縷織成佩采瓄玉媫妤銀縷織成他如嬪服羙人才¶
人鞠衣銀印珪鈕獸爪鞶囊佩水蒼玉餘同寳林服展¶
衣艾綬鞶囊佩玉同媫妤承衣刀人采女皆禒衣無印¶
<pb:KR2m0001_WYG_067-11b>¶
綬皇太子妃服揄翟衣九章金璽龜鈕素紗内單黼領¶
羅襈色皆同朱蔽膝二章大𢃄同禕衣青綠革𢃄朱襪¶
青舄舄加金飾佩瑜玉纁朱綬獸頭鞶囊凡大禮見皆¶
服之唯侍親桑則用鞠衣珮綬與揄衣同良娣鞠衣銀¶
印青綬獸爪鞶囊餘同世婦寳林八子展衣銅印佩水¶
蒼玉艾綬諸侯王太妃妃長公主三公夫人一品命婦¶
揄翟繡為九章佩山𤣥玉獸頭鞶囊綬同夫色公夫人¶
縣主二品命婦亦揄翟繡八章從親桑同鞠衣自此以¶
<pb:KR2m0001_WYG_067-12a>¶
下佩皆水蒼玉侯伯夫人三品命婦亦服揄翟繡為七¶
章子夫人四品命婦服闕翟刻赤繒為翟綴衣上為六¶
章男夫人五品命婦闕翟五章若從親蠶皆同鞠衣○¶
大唐武徳制皇后服有禕衣鞠衣鈿釵禮衣三等王太¶
子妃揄翟鞠衣自皇后至内外命婦衣服制度並具開¶
元禮序例¶
　¶
　¶
<pb:KR2m0001_WYG_067-12b>¶
　¶
　¶
　¶
　¶
　¶
　¶
　¶
通典卷六十二¶
