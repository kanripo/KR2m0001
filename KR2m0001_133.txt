# -*- mode: mandoku-view; -*-
#+TITLE: 通典
#+DATE: 2015-08-24 22:48:53.511089
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百二十八
<pb:KR2m0001_WYG_133-1a>¶
欽定四庫全書¶
　通典卷一百二十八¶
　　唐　京　兆　杜　佑　君　卿　纂¶
　禮八十八　開元禮纂類二十三　嘉七¶
　　皇太子元正冬至受羣臣賀(并㑹/)¶
前二日本司宣攝内外各供其職前一日典設郎設皇¶
太子幄座於正殿東序西向守宮設羣官等次東宮朝¶
堂伶官帥展軒懸之樂於殿庭以姑洗之均又設三鎛¶
<pb:KR2m0001_WYG_133-1b>¶
鐘姑洗夷則大呂各依其位設登歌以南吕之均及設¶
麾於殿上並如常儀典設郎鋪羣官牀座於殿上文官¶
三品以上於皇太子西南重行北向武官三品以上於¶
皇太子西北重行南向俱以東為上朝集使三品以上¶
及都督刺史各依方於文武官之下設不升殿者座席¶
於殿庭東西廂文官四品五品於懸東六品以下於横¶
街之南每等異位重行西向北上武官四品五品於懸¶
西六品以下於横街之南當文官每等異位俱重行東¶
<pb:KR2m0001_WYG_133-2a>¶
向北上朝集使非升殿者分方各依文武官當品之下¶
諸州使人分方各於朝集使之下亦如之諸親於四品¶
五品之下(宗親在東異姓親在/西掌儀仍各設版位)奉禮設門外位於東宫¶
朝堂之前文官在東武官在西俱每等異位重行相向¶
北上諸親位於文武四品五品之下(宗親在東異/姓親在西)設諸¶
州朝集使位東方南方於宗親之南每等異位重行西¶
面西方北方於異姓親之南每等異位重行東面俱以¶
北為上典膳量設罇於廊下近北設不升殿者酒罇各¶
<pb:KR2m0001_WYG_133-2b>¶
於其座之南皆有坫羃俱障以帷其日質明諸衞率各¶
勒所部屯門列仗文武羣官依時刻集朝堂次各公服¶
左庶子量時刻版奏請中嚴近仗就陳於閤外諸侍衞¶
之官各服其器服俱詣閤奉迎伶官師帥工人二舞入¶
就位又伶官帥一人升就位舉麾掌儀帥贊者入就位¶
吏部兵部贊羣官俱出次通事舎人各引就門外位又¶
舎人引羣官非升殿者先入就位左庶子版奏外辦皇¶
太子著從省服(未冠則/雙童髻)以出侍衞如常伶官帥舉麾奏¶
<pb:KR2m0001_WYG_133-3a>¶
承和之樂皇太子即座西向坐偃麾樂止(凡樂皆伶官/帥舉麾工鼓)¶
(柷而後作偃麾/戞敔而後止)掌儀一人升就西階上東面立贊者二¶
人立於階下通事舎人引羣官以次入就位公初入門¶
舒和之樂作左庶子前跪奏稱左庶子臣某言請殿下¶
迎公王興俛伏興還侍位皇太子降立於座後(若有三/公諸伯)¶
(叔則降立於東階下西面公至階則升立詣/於座後皇太子升降伶官舉麾樂作止如式)公至階樂¶
止公以下升座者俱脱履於階下(所司先設/脱履席)通事舎人¶
接引羣官升就位立定掌儀唱再拜贊者承傳羣官上¶
<pb:KR2m0001_WYG_133-3b>¶
下皆再拜訖通事舎人引羣官為首者一人進皇太子¶
前東面立賀稱元正首祚景福惟新伏惟皇太子殿下¶
與時同休(冬至賀云天正長至/伏惟殿下與時同休)賀訖退復位皇太子答¶
再拜左庶子前承令進宣令訖羣官上下又再拜左庶¶
子前跪奏稱左庶子臣某言請坐俛伏興還侍位皇太¶
子坐掌儀唱就座贊者承傳羣官上下就座皆就座俛¶
伏坐伶官帥引歌者及琴瑟至階脱履於下升就位坐¶
其笙管者詣階間北面立典膳郎進酒至階掌儀唱酒¶
<pb:KR2m0001_WYG_133-4a>¶
至興贊者承傳羣官上下皆俛伏興立席後左庶子到¶
階省酒典膳郎奉酒進皇太子舉酒食官令又行羣官¶
酒酒至掌儀唱再拜贊者承傳羣官上下皆再拜(若皇/太子)¶
(遣停拜/即止)羣官皆搢笏受觶掌儀唱就座贊者承傳羣官¶
上下皆就座俛伏興飲皇太子初舉酒登歌作昭和之¶
樂典膳郎進受虚觶復於坫登歌訖降復位觴行三周¶
典膳郎進食食升階左庶子到階省案掌儀唱食至興¶
贊者承傳羣官上下俛伏興立座後典膳郎品嘗食訖¶
<pb:KR2m0001_WYG_133-4b>¶
以次進置皇太子前食官令又行羣官案(皇太子若不/食及宮臣案)¶
(先下訖/不須興)設食訖掌儀唱就座贊者承傳羣官上下皆就¶
座俛伏坐皇太子及飯奏休和之樂羣官上下俱飯皇¶
太子食畢樂止仍行酒遂設庶羞伶官帥引二舞以次¶
入酒行九徧㑹畢掌儀唱可起贊者承傳羣官上下皆¶
俛伏起立席後左庶子前跪奏稱左庶子臣某言請殿¶
下降座俛伏興還侍位皇太子降立於座後掌儀唱再¶
拜贊者承傳羣官上下皆再拜皇太子答再拜通事舎¶
<pb:KR2m0001_WYG_133-5a>¶
人引羣官降納履以出公初出樂作(若有三公諸伯叔/皇太子升降伶官)¶
(帥舉麾作/止如式)公出門樂止左庶子前跪奏稱左庶子臣某¶
言請殿下升座俛伏興還侍位樂作皇太子升座坐樂¶
止羣官出畢(非升座者仍/立於殿庭)左庶子前跪奏稱左庶子臣¶
某言禮畢俛伏興還侍位皇太子興樂作皇太子降座¶
以入侍衞如來儀侍臣從至閤樂止又通事舎人引侍¶
殿庭者以次出皇太子若服袴褶羣官及宫臣皆袴褶¶
朝集使公服(升座者脱/履如式)若設四部樂則去樂懸無警蹕¶
<pb:KR2m0001_WYG_133-5b>¶
伶官師帥四部伎立於左右嘉善門外羣官初坐伶官¶
師引四部伎聲作而入各就座以次作如式¶
　　皇太子元正冬至受宮臣朝賀¶
前二日本司宣攝内外各供其職前一日典設郎設皇¶
太子幄座於正殿東序西向衞尉設宫臣次於重明門¶
外伶官帥展軒懸之樂於殿庭以姑洗之均設麾於殿¶
上西階之西又設為首者解劍席於懸西横街之南並¶
如常儀設宮臣版位於懸南文東武西俱重行北面相¶
<pb:KR2m0001_WYG_133-6a>¶
對為首設典儀位於東階南贊者二人在南差退俱西¶
向北上設宫臣門外位文官道東武官道西重行相向¶
以北為上¶
　　　受朝¶
其日未明三刻開諸宮殿門諸衞率各勒所部屯門列¶
仗如常宫臣依時刻集重明門外各服其器服左庶子¶
版奏請中嚴近仗就陳於閤外伶官師帥工人入就位¶
又伶官帥一人升就位諸侍衞之官各服其器服俱詣¶
<pb:KR2m0001_WYG_133-6b>¶
閤奉迎典儀帥贊者先入就位通事舎人引宮臣俱就¶
門外位又舎人引六品以下先入就位左庶子版奏外¶
辦皇太子服逺遊冠絳紗袍以出左右侍衞如常儀皇¶
太子將出仗動伶官師跪俛伏興舉麾鼔柷奏永和之¶
樂皇太子升自阼階即座西向坐偃麾戞敔樂止通事¶
舎人引宫官五品以上以次入就位宫臣初入門奏舒¶
和之樂至位樂止宮臣立定典儀曰再拜贊者承傳宮¶
臣在位者皆再拜訖通事舎人引為首者一人詣西階¶
<pb:KR2m0001_WYG_133-7a>¶
為首者初行樂作至解劍席後樂止為首者就席解劍¶
置於席俛伏興通事舎人引升階進當皇太子座前東¶
面跪賀(其賀詞與/羣官同)俛伏興通事舎人引降詣席後為首¶
者跪著劍俛伏興樂作復懸南位樂止宮臣俱再拜左¶
庶子前承令降詣宮臣西北東面稱令㫖宮臣俱再拜¶
宣令訖宫臣又再拜左庶子還侍位典儀曰再拜贊者¶
承傳宫臣在位者皆再拜通事舎人以次引出還次為¶
首者初行樂作出門樂止左庶子前跪奏稱左庶子臣¶
<pb:KR2m0001_WYG_133-7b>¶
某言禮畢俛伏興還侍位皇太子興樂作降座入侍衞¶
如來儀侍臣從至閤樂止¶
　　　㑹¶
伶官師登歌於殿上以南呂之均典設郎鋪宫臣座席¶
於殿上文官於皇太子幄座西南重行北向武官於皇¶
太子西北重行南向俱以東為上設不升殿者座席於¶
東西廊下設解劍席於懸西横街之南俱以北為上典¶
設郎設壽罇於殿上西序之端東西有坫加爵一於罇¶
<pb:KR2m0001_WYG_133-8a>¶
下又説升殿者酒罇於西廊下近北設殿下者酒罇各¶
於其座之南皆有坫羃俱障以帷設訖通事舎人引宮¶
臣出次俱就門外位左庶子奏外辦皇太子服逺遊冠¶
絳紗袍以出侍衞如常皇太子將出伏動樂作皇太子¶
升自阼階即座西向坐樂止典儀一人升就東階上西¶
面立通事舎人引文武宮臣以次入就位宮臣初入門¶
樂作為首者至位樂止宮臣立定(若朝㑹别日設/㑹贊拜如朝禮)左庶¶
子前承令降命宫臣升座位者皆再拜通事舎人引應¶
<pb:KR2m0001_WYG_133-8b>¶
升殿者詣西階為首者初行樂作至解劍席樂止宮臣¶
各脱舄履跪解劍置於席上俛伏興通事舎人引升階¶
宫臣為首者一人升立於階西東向以下各就座後立¶
於其位又通事舎人引廊下位者就座後上下立定典¶
膳郎前跪稱典膳郎臣某言請賜宮臣上壽俛伏興左¶
庶子稱令曰諾典膳郎退升詣酒罇東面立通事舎人¶
引為首者詣酒罇之所北面立典膳郎酌酒一爵授為¶
首者搢笏受爵通事舎人引為首者詣皇太子座前東¶
<pb:KR2m0001_WYG_133-9a>¶
面授左庶子左庶子受爵進置皇太子前為首者執笏¶
通事舎人引為首者退東面跪稱某官臣等稽首言正¶
元首祚(冬至云天/正長至)臣等不勝大慶謹上千萬嵗壽俛伏¶
興再拜宫臣等上下皆再拜立於席後左庶子前承令¶
少退宣令訖宮臣上下又再拜左庶子取爵奉進皇太¶
子舉酒奏休和之樂宫臣上下皆舞蹈三稱萬嵗皇太¶
子舉酒訖左庶子進受虚爵以授典膳郎典膳郎受爵¶
復於坫樂止初左庶子受虚爵殿上典儀唱再拜階下¶
<pb:KR2m0001_WYG_133-9b>¶
贊者承傳宮臣上下皆再拜通事舎人引為首者就座¶
後立殿上典儀唱就座階下贊者承傳宮臣上下俱就¶
座俛伏坐伶官帥引歌者及琴瑟至階脱履於下升就¶
位坐又引笙管進詣階間北面立典膳郎進酒至階殿¶
上典儀唱酒至興階下贊者承傳宫臣上下皆俛伏起¶
立席後左庶子到階省酒典膳郎奉酒進皇太子舉酒¶
食官令又行宫臣酒酒至殿上典儀唱再拜階下贊者¶
承傳宫臣上下皆再拜俛伏興坐飲皇太子初舉酒登¶
<pb:KR2m0001_WYG_133-10a>¶
歌作昭和之樂三終行觴三周典膳郎進食皇太子食¶
奏休和之樂食畢樂止仍行酒設庶羞之奠如會羣官¶
儀伶官帥引諸伎以次入樂作若賜酒左庶子前承令¶
詣東階上西向稱賜酒殿上典儀承傳階下贊者又承¶
傳宫臣上下皆執笏俛伏起再拜搢笏立受觶就座俛¶
伏坐飲訖俛伏起授虚觶再拜執笏又再拜就座俛伏¶
坐酒九行徧㑹畢殿上典儀唱可起階下贊者承傳宫¶
臣上下皆俛伏起立席後通事舎人引宮臣降詣解劍¶
<pb:KR2m0001_WYG_133-10b>¶
席後跪著劍俛伏興納舄履樂作復懸南位樂止位於¶
東西廊下者仍立於席後立定典儀曰再拜贊者承傳¶
宫臣在位者皆再拜(廊下者拜/於席後)諸伎俱作通事舎人引¶
宮臣以次出為首者初行樂作出門樂止左庶子跪奏¶
稱左庶子臣某言禮畢俛伏興還侍位皇太子興奏永¶
和之樂皇太子降座以入侍衞如來儀侍臣從至閤樂¶
止¶
　　皇太子與師傅保相見¶
<pb:KR2m0001_WYG_133-11a>¶
前一日衞尉設師傅保次於宫門外道南西向伶官帥¶
展軒懸於殿庭以姑洗之均其日質明諸衞率各勒所¶
部屯門列仗典儀設師傅保位於西階之西東向三少¶
位於師傅保之南少退俱東向北上太師太傅太保及¶
三少至宫門通事舎人引就次左庶子奏請中嚴伶官¶
師帥工人就位通事舎人引師傅保及三少立於正殿¶
門西差退俱東向左庶子奏外辦諸侍衞之官各服其¶
器服俱詣閤奉迎皇太子著從省服以出左右侍衞如¶
<pb:KR2m0001_WYG_133-11b>¶
常儀永和之樂作至東階下西面立樂止通事舎人引¶
師傅保三少入就位樂作如常師傅保立定皇太子再¶
拜師傅保答再拜(若三少特見/則三少先拜)通事舍人引師傅保出¶
樂作止如常師傅保出門左庶子前跪稱左庶子臣某¶
言禮畢皇太子左右侍衞及樂奏如來儀¶
　　皇太子受朝集使參辭¶
前一日典設郎設皇太子幄座於東宫正殿東序西向¶
又設宫臣次及朝集使次於重明門外其日質明所司¶
<pb:KR2m0001_WYG_133-12a>¶
設宫臣及朝集使次於殿庭諸衞率各勒所部屯門列¶
仗東宮文武官依時刻集朝堂就位服袴褶朝集使並¶
就次服公服左庶子量時刻版奏請中嚴近仗就陳於¶
閤外侍衞之官各服其器服就閤奉迎通事舎人各分¶
引羣官及朝集使就門外位左庶子版奏外辦皇太子¶
常服即座西向坐通事舎人引宫臣入就位如常典儀¶
曰再拜贊者承傳在位者皆再拜又通事舎人前引朝¶
集使横行北面立定掌儀曰再拜朝集使皆再拜通事¶
<pb:KR2m0001_WYG_133-12b>¶
舎人承令詣朝集使前稱有令朝集使皆再拜宣令訖¶
又再拜舎人引宫臣以次出其辭禮亦如之¶
　　親王冠(百官一品以下盡九品庶人並附其嫡子/但以品第庶子與親王同其降殺則異)¶
前三日本司帥其屬筮日筮賓於㕔事(五品以上嫡子/筮於廟門外無)¶
(廟筮於正寢之堂主人公服立於楹間之東西面於寢/則堂上楹間近東掌事者各服其服立於門西東面於)¶
(寢則楹間近西東面布筮席於主人之西西面餘並如/别儀前三日筮賓如求日之儀主人謂將冠者之父也)¶
(賓謂可使/冠子者)前二日主人至賓第掌次者引之次主人公¶
服出立於大門外之西東面賓公服立於阼階下西面¶
<pb:KR2m0001_WYG_133-13a>¶
儐者公服進於賓之左北面受命出立於門東西面曰¶
敢請事主人曰皇子某王(一品以下曰某/之子其下倣此)將加冠請某¶
公教之(相稱各/隨官爵)儐者入告賓出立於門左西面再拜主¶
人答再拜主人曰皇子某王將加冠願某公教之(一品/以下)¶
(云吾子/下倣此)賓曰某不敢恐不能供事(一品以下加/以辱吾子)敢辭主¶
人曰某猶願某公教之賓曰王重有命某敢不從主人¶
再拜賓答拜主人還賓拜送主人命使者戒贊冠者如¶
戒賓(一品以下主人戒贊冠者/如戒賓亦通使子弟戒之)前一日掌次者設次於¶
<pb:KR2m0001_WYG_133-13b>¶
大門外之右南向其日夙興掌事者(一品以下贊/者庶子同)設洗¶
於阼階東南東面當東霤(六品以下/當東榮)南北以堂深罍水¶
在洗東加勺羃篚在洗西南肆(篚實巾一/勺一加羃)席於東房内¶
西牖下(無房者/張帷)陳衣於席東領北上衮冕服青衣纁裳¶
九章(五章在衣山龍華蟲火宗彛四章在裳藻粉米黼/黻一品袞冕服同上二品鷩冕服七章三章在衣)¶
(華蟲藻火四章在裳宗彛粉米黼黻三品毳冕服五章/三章在衣宗彛藻粉米二章在裳黼黻四品繡冕服三)¶
(章一章在衣粉米二章在裳黼黻五品𤣥冕衣/無章裳刺黼一章六品以下爵弁服青衣纁裳)白紗中¶
單黼領青褾襈裾革帶鉤鞢大帶(青帯紕其外上朱下/緑紉約用組一品二)¶
<pb:KR2m0001_WYG_133-14a>¶
(品大帶皆紕其外上以朱下以緑三品大帶四品五品/素帶皆紕其垂外以𤣥内以黄紉約皆用青組六品以)¶
(下練帶紕其内外以編/約用青組中單青領)朱黼二章山火(三品以上飾以/裳色山火二章)¶
(四品繡冕山一章五品/𤣥冕無章六品爵韠)劍飾以珠玉(三品以上飾以金/玉四品五品飾以)¶
(金/)山𤣥玉雙珮纁朱雙綬四綵赤黄縹紺純朱質纒文¶
織長丈八尺二百四十首廣九寸(小雙綬長二尺六寸/色同大綬而首半之)¶
(間施二玉環一品雙珮山𤣥玉五品以上水蒼玉雙綬/一品緑綟綬四綵紫黄赤緑質長丈八尺二百四十首)¶
(廣九寸二品三品紫綬三綵紫黄赤純紫質長丈六尺/一百八十首廣八寸皆有小雙綬長二尺六寸色同大)¶
(綬而首半之一品施二玉環四品青綬三綵青白紅純/青質長丈四尺一百三十首廣七寸五品黑綬二綵青)¶
<pb:KR2m0001_WYG_133-14b>¶
(紺純紺質長丈二尺一百首廣六寸皆有小雙綬長/二尺六寸色同大綬而首半之六品以下無劍珮綬)朱¶
韈赤舃(五品以上同六品以下白韈赤履庶人黑介幘/服絳公服方心革帶紉緤假帶韈履庶子以上)¶
(皆/同)遠遊冠絳紗單衣白紗中單皁領褾襈裾白裙襦(赤/裙)¶
(衫一品以/下進賢冠)假帶曲領方心綘紗蔽膝白韈黑舄(一品以/下革帶)¶
(鉤緤珮雙綬六品以下無劍綬八品以下去中單曲/領蔽膝黒履庶人黑介幘服白裙襦青領革帶韈履)緇¶
布冠服青衣素裳白紗中單青領褾裙素韠(其革帶大/帶劒珮綬)¶
(與冕服同韈舃與逺遊冠服同三品以上中單革大帶/劍珮綬與冕服同韈舃與進賢冠同六品以下中單革)¶
(帶繡帶與爵弁同韈履與進賢冠服/同庶人帶韈履與介幘服同去韠)緇纚(其纚用皂巾/方六寸屬於)¶
<pb:KR2m0001_WYG_133-15a>¶
(前兩/隅)犀簪櫛實於箱在服南莞筵三紛純加藻席三緇¶
純在南(三品以上莞筵四加藻席四四品五品蒲筵四/緇布純加萑席四𤣥帛純六品以下蒲筵四不)¶
(加萑席其庶子各如其/品嫡子之席各用三)罇於房户外之西兩甒𤣥酒在¶
西加勺羃設坫於罇東置二爵加羃豆十籩十在服北¶
俎三在籩豆北(凡牲體節折如離胏俎三實羊豕及腊/籩實脯棗之類豆實俎醢之屬一品以)¶
(下側罇甒醴在服北加勺羃設在罇北實角觶角柶各/一加羃饌陳於坫北四品以下無坫同設篚庶子罇於)¶
(房户外之西兩甒元酒在西加勺羃設坫於罇東置二/爵於坫加羃饌陳於服北一品俎三籩十豆十三品八)¶
(四品七五品六六品以下用特牲/俎一籩二豆三庶子同嫡子牲器)設洗於東房近北罍¶
<pb:KR2m0001_WYG_133-15b>¶
水在洗西篚在洗東北肆實以巾質明賓贊至於主人¶
大門外掌次者引之次賓贊俱公服諸行事者各服其¶
服(六品以下無公/服者服常服)執罇罍篚者皆就位冕青珠九旒青¶
纊充耳犀簪導組纓色如其綬(三品以上衮冕垂青珠/九旒以組為纓色如其)¶
(綬青纊充耳角簪導鷩冕七旒毳冕五旒餘皆同衮冕/四品五品繡冕垂青珠四旒以組為纓色如其綬青纊)¶
(充耳角簪導𤣥冕三旒餘同繡冕六品以/下爵弁𤣥纓庶人則黑介幘庶子同嫡子)逺遊冠三梁¶
金附蟬黑介幘纓青緌犀導(三品以上進賢冠三梁纓/青緌犀導四品五品以上)¶
(二梁六品以下一/梁庶人則黒介幘)緇布冠青組纓冠冕各一箱各一人¶
<pb:KR2m0001_WYG_133-16a>¶
執之待於西階之東西北上設主人之席於阼階上西¶
面設賓席於西階上東面皇子席於房戸之西南面(房/外)¶
(罇/東)俱下莞上藻(一品以下冠者席於主人/東北面庶子如親王儀)主人公服立¶
於阼階當東序西面親公服非公服者常服立於罍洗¶
東南西面北上(一品以下偕諸尊者停别室儐/者公服立於門内道東北面)皇子雙¶
童髻空頂幘玉導金寳飾綵袴褶錦紳烏皮履(四品五/品導飾)¶
(以金六品以/下無金飾)立於房内南面主人贊冠者公服立於房¶
内戸東西面賓及贊冠者出次立於門西贊冠者少退¶
<pb:KR2m0001_WYG_133-16b>¶
俱東面北上儐者進於主人之左北面受命出立於門¶
東西面曰敢請事賓曰皇子某王將冠某謹應命(三品/以下)¶
(云某子有嘉禮/命執事庶子同)儐者入告主人迎賓於大門外之東西¶
面再拜賔答拜(凡賓主拜揖入/出皆贊者相導)主人揖贊冠者贊冠者¶
報揖主人又揖賓賓報揖主人入賔及贊冠者次入及¶
内門主人揖賓賓報揖主人與賓入贊冠者從至内霤¶
將曲揖賓報揖主人及階主人立於階東西面賓立於¶
階西東面主人曰請公升(一品以下請吾/子升他倣此)賓曰某備將¶
<pb:KR2m0001_WYG_133-17a>¶
事敢辭主人曰固請公升賓曰某敢固辭主人曰終請¶
公升賓曰敢終辭主人升自阼階立於席東西面賓升¶
自西階立於席西東向贊冠者及庭盥於洗升自阼階¶
入東房立於主人贊冠者之南俱西面主人贊冠者引¶
皇子出立於户外之西南面賓之贊冠者取纚櫛簪箱¶
跪奠於皇子筵東端(一品以下筵/南庶子筵東)興席東少北南面立¶
(一品以下席北少東/西面立庶子南面)賓揖皇子賓主俱即席坐皇子進¶
升席南面坐(一品以下西面/坐庶子南面)賓之贊冠者進筵前北面¶
<pb:KR2m0001_WYG_133-17b>¶
(一品以下東/面庶子北面)跪脱雙童髻置於櫛箱畢設纚興復位賓¶
主俱興賓降盥主人從降賓東面辭曰願主不降(一品/以下)¶
(云吾子/下倣此)主人曰公降辱敢不從賓降至罍洗盥手訖詣¶
西階賓主一揖一讓升主人立於席後西面賓立於西¶
階上東面執緇布冠者升賓降一等受之右執頂左執¶
前詣皇子筵前北面跪冠興復西階上席後東面立(祝/文)¶
(曰令月吉日始加元服棄爾幼志順爾/成德壽考維祺介爾景福乃跪奠冠興)賓之贊冠者進¶
筵前北面跪設頍結纓興復位(一品以下東向跪結纓/庶子同親王而無頍)¶
<pb:KR2m0001_WYG_133-18a>¶
皇子興賓揖皇子適房賓主俱坐皇子著青衣紫裳之¶
服出户西南面立賔主俱興賔揖皇子進立於席後南¶
面(一品以下進升席西面坐/一品以下庶子同親王)賓降盥主人從降辭對如¶
初賓盥手跪取爵於篚興洗訖詣西階賓主一揖一讓¶
升主人立於席後西面賓詣酒罇所酌酒進皇子筵前¶
北向立祝曰㫖酒既清嘉薦亶時始加元服兄弟具來¶
孝友時格永乃保之皇子筵西拜受爵賔復西階上東¶
面答拜執饌者薦籩豆於皇子筵前皇子升筵坐左執¶
<pb:KR2m0001_WYG_133-18b>¶
爵右取脯擩於醢祭於籩豆之間祭酒興筵末坐啐酒¶
執爵興降筵西跪奠爵再拜執爵興賓答拜冠者升筵¶
跪奠爵於薦東興立筵西執饌者徹薦爵賓揖皇子進¶
升筵南面坐(一品以下無賓降盥主人從降下至此儀/其一品以下嫡子三加冠後酌醴以禮之)¶
(又有祝辭其庶子則醮而/不醴親王冠同於庶子)賓之贊冠者跪脱緇布冠置¶
於箱櫛畢設纚興復位賔降二等受逺遊冠(一品以下/進賢冠庶)¶
(人黒/介幘)左執頂右執前詣皇子筵前北面跪冠(一品以下/詣冠者筵)¶
(前東向立祝曰吉月令辰乃申爾服敬爾威/儀淑慎爾德眉壽萬年永受斯福乃跪冠)興復位賓¶
<pb:KR2m0001_WYG_133-19a>¶
之贊冠者坐設簪結纓興復位皇子興賔揖皇子適房¶
賓主俱坐皇子著朝服(一品以下庶子著絳紗/服庶人則白裙&KR0237;服)出房户¶
西南面立賓主俱興賓揖皇子進立席後南面賓詣酒¶
罇所(一品至三品嫡子冠禮無賔詣酒/罇所以下執饌者徹薦爵立俟)取爵酌酒進皇¶
子筵前北面立祝曰㫖酒既湑嘉薦伊脯乃申其服(庶/子)¶
(云爾/服)禮儀有序祭此嘉爵承天之祜皇子筵西拜受爵¶
賔復西階上東面答拜執饌者薦籩豆皇子升筵末坐¶
啐酒執爵興筵西跪奠爵再拜執爵興賔答拜皇子升¶
<pb:KR2m0001_WYG_133-19b>¶
筵坐奠爵於薦東興立於筵西南面執饌者徹薦賔揖¶
皇子進升席南面坐賓之贊冠者跪脱進賢冠(庶人脱/黑介幘)¶
置於箱櫛畢設纚興復位賔降三等受冕(六品以下爵/弁庶人則黑)¶
(介/幘)左執頂右執前詣皇子筵前北面跪冠興復位賓之¶
贊冠者坐設簪結纓興復位皇子興賓揖皇子適房賓¶
主俱坐主人贊冠者徹櫛箱入房皇子著衮冕之服(庶/子)¶
(及六品以下爵弁/服庶人絳公服)出房户西南面立賓主俱興賓揖皇¶
子進立於席後南面賓詣酒罇所取爵酌酒進皇子筵¶
<pb:KR2m0001_WYG_133-20a>¶
前北面立祝曰㫖酒令芳籩豆有楚咸加其服(庶子云/爾服)¶
肴升折俎承天之慶福壽無疆皇子筵西拜受爵賓復¶
位東面答拜(三品以上賓之贊冠者跪設簪結纓興復/位冠者興賓揖冠者適房賓主俱坐冠者)¶
(著絳紗服庶人白裙襦服出房戸西南面賓主俱興賓/揖冠者進升席西向坐賓之贊冠者跪脱進賢冠庶人)¶
(黑介幘置於櫛箱畢設纚興復位賓降三等受冕六品/受爵弁庶人黑介幘右執頂左執前進冠者筵前東向)¶
(立祝曰以嵗之正以月之令咸加爾服兄弟具在以成/厥德黄耉無疆受天之慶及跪興復位賓之贊冠者設)¶
(簪結纓興復位冠者興賓揖冠者適房賓主俱坐主人/贊冠者徹纚櫛簪箱及筵入於房又筵於室户西南向)¶
(冠者著冕服六品以下爵弁服庶人絳公服出戸西南/面賓主俱興主人贊冠者盥手洗觶於房酌醴加柶覆)¶
<pb:KR2m0001_WYG_133-20b>¶
(之面葉出房南面立賓揖冠者就筵西靣立賓進受醴/於室户東加柶面柄進冠者筵前北面立祝曰甘醴維)¶
(厚嘉薦令芳拜受祭之以定爾祥承天之休壽考不忘/冠者筵西拜受觶賔復西階上東面答拜一品以下庶)¶
(子與親/王儀同)執饌者薦籩豆設俎於籩豆之南皇子升筵坐¶
左執爵(一品以下用/觶下倣此)右祭脯醢贊冠者取胏一以授皇¶
子奠爵於薦西興受郄左手執本坐右絶末祭上左手¶
嚌之興加於俎皇子帨手執爵祭酒興筵末坐啐酒興¶
降筵西南面坐奠爵再拜執爵興賓答拜皇子升筵坐¶
奠爵於薦東興贊冠者引皇子降立於西階之南東南¶
<pb:KR2m0001_WYG_133-21a>¶
面初皇子降賓自西階直西序東面立主人降自阼階¶
直東序西面立賓少進字之曰禮儀既備令月吉日昭¶
告爾字爰字孔嘉君子攸宜宜之於嘏永受保之曰孟¶
某甫仲叔季唯其所當皇子曰某雖不敏夙夜祗奉賓¶
出主人送於内門之外(一品以下賔答拜賔主俱坐冠/者升筵跪奠觶於薦東興進北)¶
(面跪取脯降自西階入見母進奠脯於薦前退再拜以/出冠者母不在則使人受脯於西階下初冠者入見母)¶
(賓主俱興賓降當西席東向立主人降當東序西向立/冠者既見母出立於西階之東南向賓少進字之曰禮)¶
(儀既備令月吉日昭告爾字爰字孔嘉髦士攸宜宜之/於嘏永受保之曰字某冠者曰某雖不敏夙夜祗奉賓)¶
<pb:KR2m0001_WYG_133-21b>¶
(出送於内門外一品以下庶子/取脯見母如嫡子餘如親王)主人西面請賓曰公辱¶
執事請禮從者賓曰某既得將事敢辭主人曰敢固以¶
請賓曰某辭不得命敢不從賓就次主人入初賓出皇¶
子東面見諸親拜之皇子答拜(一品以下又冠者西南/拜賓之贊冠者答拜庶)¶
(子/同)皇子入見内外諸尊於别所賓主既釋服改設席訖¶
賓贊俱出次立於門西東面主人出門東西面主人揖¶
賓賓報揖主人先入賓贊從之至階一揖一讓升各就¶
座後立定俱升座㑹就賓主俱興賓立於西階上贊冠¶
<pb:KR2m0001_WYG_133-22a>¶
者在北少退俱東面主人立於東階上西面(一品以下/及衆賔降)¶
(立於西階下/東面庶子同)掌事者受束帛之篚升授主人於東序端¶
主人執篚少進西面立又掌事者奉幣篚升立於主人¶
後於幣篚升牽馬者牽兩馬入陳於内門三分庭一在¶
南北首西上北面賔還西階上北面贊冠者立於左少¶
退俱北面再拜主人進立於楹間南面賓贊進立於主¶
人之右俱南面東上主人授幣篚賓受之退復東面位¶
於主人授幣篚掌事者又以幣篚授贊冠者退復位主¶
<pb:KR2m0001_WYG_133-22b>¶
人還阼階上北面拜送賓贊降自西階從者迓受幣賓¶
當庭賓東面揖牽馬者從出迓受馬於門外賓降主人¶
降送於大門外之東西面再拜賓退主人入(四品以下/於衆賓降)¶
(並立於西階下掌事者以幣篚升授主人於序端賓北/面再拜主人進立於楹間南面賓進立於主人之右俱)¶
(南面賓受幣退復東面位主人還阼階北面再拜送賓/降自西階從者拜受幣賓出主人送賓於大門外之東)¶
(西面再拜賓退主人入庶子同親王儀孤子則諸父諸/兄戒賓冠之日主人髻而迎賓拜揖讓如冠主冠於阼)¶
(醴之庶子醴之及禮賓拜送皆如上儀明日見廟者冠/者朝服無廟者見祖禰於寢質明贊禮者引入廟南門)¶
(中庭道西北賓贊再拜訖引出六品以下見祖禰於正/寢冠者公服庶人常服質明張几筵於正寢贊禮者引)¶
<pb:KR2m0001_WYG_133-23a>¶
(入至庭北面再拜訖引出五品以上子孫九品以上子/冠假用出身品服其三品以上大功以上親冠同八品)¶
(九品/之服)皇子詣闕至次著朝服通事舎人引皇子入詣皇¶
帝所御之殿至闕閤近臣奏皇帝即御座南向坐近臣¶
引皇子入立於階間北面再拜訖近臣引皇子至皇后¶
殿閤外近臣附奏皇后即御座南向坐司言至閤引皇¶
子入立於階間北面再拜司言引出閤皇子出還第如¶
來儀¶
　¶
<pb:KR2m0001_WYG_133-23b>¶
　¶
　¶
　¶
　¶
　¶
　¶
　¶
　通典卷一百二十八¶
