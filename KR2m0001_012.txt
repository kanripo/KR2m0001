# -*- mode: mandoku-view; -*-
#+TITLE: 通典
#+DATE: 2015-08-24 22:48:50.882690
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷七
<pb:KR2m0001_WYG_012-1a>¶
欽定四庫全書¶
　通典卷七¶
　　唐　京　兆　杜　佑　君　卿　纂¶
　食貨七¶
　　歴代盛衰戸口(周/齊)　(漢/梁)　(後漢後魏/陳    魏)　(晉齊宋後/北)¶
　　　(周/)　(隋/)　(大唐/)¶
三皇以前尚矣靡可得而詳也孔子稱堯曰大哉舜曰¶
盡善禹曰無間以三聖之徳地方不過數千里故君臣¶
<pb:KR2m0001_WYG_012-1b>¶
歌徳含氣之類各得其宜禹平水土為九州人口千三¶
百五十五萬三千九百二十三塗山之㑹諸侯承唐虞¶
之盛執玉帛者萬國男女耕織不奪其時故公家有三¶
十年之積私家有九年之儲及其衰也棄稷不務續有¶
二窮孔甲之亂遭桀行暴諸侯相兼逮湯受命其能存¶
者三千餘國方於塗山十損其七其後紂作淫虐厚賦¶
以實鹿臺大斂以積鉅橋人庶苦而無憀天下去之○¶
周武王致商之罪㒺有敵於我師一戎衣天下大定垂¶
<pb:KR2m0001_WYG_012-2a>¶
拱而天下治定五等之封凡千七百七十三國又減湯¶
時千三百國人衆之損亦如之周公相成王致理刑措¶
人口千三百七十萬四千九百二十三此周之極盛也¶
及昭王南征不還穆王荒耄加以幽厲之亂平王東遷¶
三十餘年荘王十三年齊桓公二年五千里外非天子¶
之御自太子公侯以下至於庶人凡千一百八十四萬¶
一千九百二十三人其後諸侯相并尚有千二百國春¶
秋二百四十二年之中弑君三十六亡國五十二諸侯¶
<pb:KR2m0001_WYG_012-2b>¶
更相征伐奔走不保社稷者不可勝數齊桓救其難孔¶
子定其文至於戰國存者十餘於是縱横短長之説相¶
奪於殘人詐力之兵動以萬計伊闕之敗斬首二十四¶
萬長平之戰血流漂鹵周之列國唯秦楚燕而已齊及¶
三晉皆以簒亂衛雖得存不絶如綫(音/線)然考蘇張之説¶
計及山東六國戎卒尚踰五百餘萬推人口數尚當千¶
餘萬秦兼諸侯所殺三分居一猶以餘力北築長城四¶
十餘萬南戍五嶺五十餘萬阿房驪山七十萬三十年¶
<pb:KR2m0001_WYG_012-3a>¶
間百姓死沒相踵於路陳項又肆其酷烈新安之坑二¶
十餘萬彭城之戰睢水不流○漢髙帝定天下人之死¶
傷亦數百萬是以平城之卒不過三十萬方之六國十¶
分無三孝文偃武修文與人休息嘗欲作露臺召匠計¶
之直百金曰百金中人十家之産吾奉先帝宫室常恐¶
羞之乃止孝景承平賦役減省三十而税一人人自愛¶
每有詔命頒下鄉閭垂白戴老扶疾策杖以聴之思一¶
見太平至武帝元狩中六十餘年人衆大増太倉之粟¶
<pb:KR2m0001_WYG_012-3b>¶
紅腐而不食都内之錢貫朽而不校孝武帝乗其資稸¶
乃厲兵馬以攘戎狄廓地遐廣征伐不休十數年間天¶
下之衆亦減半矣末年追悔故下哀痛之詔封丞相富¶
民侯昭宣之後罷戰務農户口漸益(元帝時貢禹上書/曰古者宫女不過)¶
(九人秣馬不過八疋髙祖孝文孝景皇帝循古節儉宫/女不過十餘廐馬不過百餘疋故時齊三服官輸物不)¶
(過十笥方今齊三服官作工各數千人嵗費數鉅萬蜀/廣漢主金銀器嵗各用五百萬三工官官費五千萬織)¶
(室亦然廐馬食粟将萬疋百姓/重困請從省儉帝多采納之)至孝平元始二年人户¶
千二百二十三萬三千口五千九百五十九萬四千九¶
<pb:KR2m0001_WYG_012-4a>¶
百七十八此漢之極盛也及王莽簒位續以更始赤眉¶
之亂率土遺黎十纔二三○後漢光武建武中兵革漸¶
息至中元二年户四百二十七萬六百三十四口二千¶
一百萬七千八百二十眀章之後天下無事務在養民¶
至於孝和人户滋殖桓帝永夀三年户千六百七萬七¶
千九百六十口五千六百四十八萬六千八百五十六¶
靈帝遭黄巾為寇獻帝遇董卓稱亂大焚宫廟劫御西¶
遷是以興平建安之際海内荒殘人户所存十無一二¶
<pb:KR2m0001_WYG_012-4b>¶
○魏武據中原劉備割巴蜀孫權盡有江東之地三國¶
鼎立戰爭不息(劉備章武元年有户三/十萬男女口九十萬)及平蜀得户二¶
十八萬口九十四萬帶甲將士十萬二千吏四萬通計¶
户九十四萬三千四百二十三口五百三十七萬二千¶
八百八十一除平蜀所得當時魏氏唯有户六十六萬¶
三千四百二十三口有四百四十三萬二千八百八十¶
一(孫權赤烏五年有户五十/二萬男女口二百三十萬)○晉武帝太康元年平吴¶
收其圖籍户五十三萬吏三萬二千兵二十三萬男女¶
<pb:KR2m0001_WYG_012-5a>¶
口二百三十萬後宫五千餘人九州攸同大抵編户二¶
百四十五萬九千八百四口千六百一十六萬三千八¶
百六十三此晉之極盛也(蜀劉禪炎興元年則魏常道/鄉公景元四年嵗次癸未是)¶
(嵗魏滅蜀至晉武帝太康元年嵗次庚子凡一十八年/户増九十八萬六千三百八十一口増八百四十九萬)¶
(九百八十二則當三國鼎峙之時天下通計户百四十/七萬三千四百三十三口七百六十七萬二千八百八)¶
(十一以奉三主斯以勤矣後趙石勒據有河北初文武/官上疏請依劉備在蜀魏王在鄴故事魏王即曹公以)¶
(河内魏汲等十二郡并前趙國合二十四户二十九萬/為趙國前秦苻堅滅前燕慕容暐入鄴閱其名籍户二)¶
(百四十五萬八千九百六十九口九千九百九十八萬/七千九百三十五徙闗東豪傑及諸雜夷十萬口於闗)¶
<pb:KR2m0001_WYG_012-5b>¶
(中平燕定蜀之稱偽代之盛也時闗隴清晏百姓豐樂/自長安至於諸路二十里一亭四十里一旅行者取給)¶
(於途工商/資販於道)○宋武帝北取南燕平廣固(南燕慕容超廣/固即今北海郡)¶
西滅後秦平闗洛(後秦/姚泓)長河以南盡為宋有帝素節儉¶
有司嘗奏東西堂施局脚牀用銀塗釘帝以為費使用¶
直脚牀釘用鐵公主出適遣送不過二十萬無錦繡金¶
玉之費文帝勵精臨人江左數代帝王莫及所以稱元¶
嘉之理比前漢之文景焉既而國富兵彊更務經略元¶
嘉二十七年後魏主大武帝以數十萬衆南伐河上屯¶
<pb:KR2m0001_WYG_012-6a>¶
戍相次覆敗魏師至𤓰歩而還宋之財力自此衰耗今¶
按本史孝武大眀八年户九十萬六千八百七十口四¶
百六十八萬五千五百一○齊氏六王年代短促其户¶
口未詳○梁武之初亦稱為理及精華耗竭貪地邀功¶
侯景逆亂竟以幽斃元帝慘虐骨肉相殘纔及三年便¶
至覆滅墳籍亦同灰燼户口不能詳究○陳武帝荆州¶
之西既非我有淮肥之内力不能加宣帝勤恤人隠時¶
稱令主閲其本史户六十萬而末年窮兵黷武逺事經¶
<pb:KR2m0001_WYG_012-6b>¶
略吴眀徹全軍隻輪不返鋭卒利器從此殲焉至後主¶
滅亡之時隋家所收户五十萬口二百萬○後魏起自¶
隂山盡有中夏孝文遷都河洛定禮崇儒眀帝正光以¶
前時惟全盛户口之數比夫晉太康倍而餘矣(按晉武/帝太康)¶
(元年平吴後大凡户二百四十五萬九千八百口千六/百一十六萬三千八百六十三今云倍而餘者是其盛)¶
(時則户有至/五百餘萬矣)及爾朱之亂政移臣下或廢或立甚於奕¶
碁遂分為東西二國皆權臣擅命戰爭不息人户流離¶
官司文簿又多散棄今按舊史户三百三十七萬五千¶
<pb:KR2m0001_WYG_012-7a>¶
三百六十八(其時以征伐不息唯河北三數大郡多千/户以下復通新附之郡小者户纔二十口)¶
(百而/已)○北齊承魏末䘮亂與周人抗衡雖開拓淮南而¶
郡縣褊小文宣受禪性多暴虐而能委政宰輔楊遵彦¶
十數年間亦稱為理故其時以為主昏於上政清於下¶
及武成後主俱是僻王至崇(國諱/改之)化二年為周師所滅¶
有户三百三萬二千五百二十八口二千萬六千八百¶
八十○後周閔眀二帝主祭而已俱以弑崩武帝誅戮¶
權臣(誅宇/文䕶)方覽庶政恭儉節用考覈名實五六年内平¶
<pb:KR2m0001_WYG_012-7b>¶
蕩燕齊(滅髙/齊)嗣子昏虐亡不旋踵按大象中有户三百¶
五十九萬口九百萬九千六百四○隋文帝始以外戚¶
遂受託孤不踰數年便享大位克勤理道克儉資費至¶
於六宫之内常服浣濯之衣供御故弊随令補用非享¶
燕所食不過一肉有司嘗進乾薑用布袋盛帝以為費¶
大加譴責後進香藥復以氊袋盛因笞所司以為後誡¶
其時宇内稱理倉庫盈溢至開皇九年平陳帝親於朱¶
雀門勞師行賞自門外列布帛之積圍於南郭以次頒¶
<pb:KR2m0001_WYG_012-8a>¶
給所費三百餘萬叚而不加賦於人煬帝大業二年户¶
八百九十萬七千五百三十六口四千六百一萬九千¶
九百五十六此隋之極盛也(後周靜帝末授隋禪有户/三百五十九萬九千六百)¶
(四至開皇九年平陳得户五十萬及是纔二十/六七年直増四百八十萬七千九百三十二)承其全¶
實遂恣荒淫登極之初即建洛邑每月役丁二百萬人¶
導洛至河及淮又引沁水逹河北通涿郡築長城東西¶
千餘里皆徴百萬餘人丁男不充以婦人兼役而死者¶
大半及親征吐谷渾駐軍青海遇雨雪士卒死者十二¶
<pb:KR2m0001_WYG_012-8b>¶
三又三駕東征遼澤皆興百餘萬衆餽運者倍之又逆¶
徴數年之賦窮侈極奢舉天下之人十分九為盗賊身¶
䘮國滅實自取之盖資我唐之速有天下也○大唐貞¶
觀户不滿三百萬三年户部奏中國人因塞外来歸及¶
突厥前後降附開四夷為州縣獲男女一百二十餘萬¶
口十四年侯君集破髙昌得三郡五縣二十二城户八¶
千四十六口萬七千三十一馬千三百疋永徽元年户¶
部尚書髙履行奏去年進户一十五萬髙宗以天下進¶
<pb:KR2m0001_WYG_012-9a>¶
户既多謂無忌曰比来國家無事户口稍多三二十年¶
足堪殷實因問隋有㡬户今有㡬户履行奏隋大業中¶
戸八百九十萬今戸三百八十萬(永徽去大業/末三十六年)顯慶二¶
年十月上幸許汝州問中書令杜正倫曰此間田地極¶
寛百姓太少因又問隋有㡬戸正倫奏大業所有八百¶
餘萬戸末年離亂至武徳有二百餘萬戸總章元年十¶
月司空李勣破髙麗國虜其王下城百七十户六十九¶
萬七千二百配江淮以南山南京西初自貞觀以後太¶
<pb:KR2m0001_WYG_012-9b>¶
宗勵精為理至八年九年頻至豐稔米斗四五錢馬牛¶
布野外户動則數月不閉至十五年米每斗值兩錢麟¶
徳三年米每斗直五文永淳元年京師大雨饑荒米每¶
斗四百錢加以疾疫死者甚衆武太后孝和朝太平公¶
主武三思悖逆庶人恣情奢縱造罔極寺太平觀香山¶
寺昭成寺遂使農功虚費府庫空竭矣睿宗景雲初又¶
造金仙玉真二觀補闕辛替否上書極諫不從二年監¶
察御史韓琬陳時政上疏曰臣竊聞永淳之初尹元貞¶
<pb:KR2m0001_WYG_012-10a>¶
任陕州雍縣令界内婦人修路御史彈免之頃年婦人¶
役修平道路盖其常也調露之際劉憲任懐州河内縣¶
尉父思立在京身亡選人有通索闕者於時選司以名¶
教所不容頃者以為見譏後人矣頃年國家和市所由¶
以刻剥為公雖以和市為名而實抑奪其價殊不知民¶
足官孰與不足矣往年兩京及天下州縣學生佐史里¶
正坊正每一員闕先擬者輙十人頃年差人以充猶致¶
亡逸往年選司從容安閑而以禮數見待頃年選司無¶
<pb:KR2m0001_WYG_012-10b>¶
復曩時接引但如仇敵估道耳往年效官交替者必儲¶
蓄什物以待之頃年替人必諠競為隙互執省符紛然¶
不已往年召募之徒人百其勇爭以自效頃年差㸃勒¶
遣逃亡相繼若此者臣粗言之不可勝數即知政令風¶
化漸已弊也開元四年山東諸州大蝗紫㣲令姚崇奏¶
言臣聞毛詩云秉彼蟊賊以付炎火又漢光武詔曰勉¶
順時政勸督農桑去彼螟蜮以及蟊賊此並除蝗之義¶
也及蝗既解飛夜必投火臣請切勅所在夜中設火火¶
<pb:KR2m0001_WYG_012-11a>¶
邊掘大坑且焚且瘞除之可盡乃遣使分道驅除瘞埋¶
朝臣多言不可𤣥宗以問崇崇對曰常人執文不識通¶
變凡事有違經合道而適權者魏時山東有蝗傷稼縁¶
小忍不除遂使苗稼總盡人至相食後秦時有蝗禾稼¶
及木草俱盡牛馬至相噉毛尾今山東蝗蟲所在充滿¶
儻不救其收穫百姓未免流離事屬安危不可膠柱縱¶
使除之不盡猶勝養以成災若驅逐不得臣在身官爵¶
並請削除𤣥宗許之黄門監盧懐慎謂崇曰蝗是天災¶
<pb:KR2m0001_WYG_012-11b>¶
豈可制以人事外議籍籍咸以為殺蝗太多和氣有傷¶
猶可停罷崇曰楚王吞蛭厥疾用瘳叔敖斷蛇其福乃¶
降趙宣子至賢也恨用其犬孔宣父將聖也不愛其羊¶
皆志在安人思不失禮今既救人殺蟲天道固應助順¶
若因此致禍崇請以身當之懐慎更不能答崇令埋瘞¶
之累月方盡其後漸豐熟八年天下戸口逃亡色役偽¶
濫朝廷深以為患九年正月監察御史宇文融陳便宜¶
奏檢察偽濫兼逃户及籍外賸田於是令融充使推勾¶
<pb:KR2m0001_WYG_012-12a>¶
獲偽勲及諸色役甚衆特加朝散大夫再遷兵部員外¶
兼侍御史融遂奏置勸農判官長安尉裴寛等二十九¶
人並攝御史分往天下(慕容珣王氷張均宋希玉宋珣/韋洽薛偘喬夢松王誘徐楚璧)¶
(徐鍔裴寛岑希逸邉仲寂班景倩郭廷倩元將茂劉白/正王燾于孺卿王忠翼何千里梁勛盧恰庫狄履温賈)¶
(晉李登盛廙等皆知名士判官/得人於此為盛其後多至顯秩)所在檢責田疇招携戸¶
口其新附客戸則免其六年賦調但輕稅入官陽翟縣¶
尉皇甫憬左拾遺楊相如並上疏盛陳煩擾不便寛等¶
皆當時才彥使還得户八十餘萬田亦稱是憬遂貶為¶
<pb:KR2m0001_WYG_012-12b>¶
衢州盈川尉融拜御史中丞融又上言天下所檢責客¶
戸除兩州計㑹歸本貫以外便令所在編附年限向滿¶
須准居人更令所在優矜即此軰徼倖若徴課稅目撃¶
未堪竊料天下諸州不可一例處置且請從寛鄉有賸¶
田州作法竊計有賸田者減三四十州取其賸田通融¶
支給其賸地者三分請取其一分以下其浮户請任其¶
親戚鄉里相就每十户以上共作一坊每户給五畝充¶
宅并為造一兩口室宇開巷陌立閭伍種桑棗築園蔬¶
<pb:KR2m0001_WYG_012-13a>¶
使緩急相助親隣不失丁别量給五十畝以上為私田¶
任其自營種率十丁於近坊更共給一頃以為公田共¶
令營種每丁一月役功三日計十丁一年共得三百六¶
十日營公田一頃不啻得之計平收一年不減百石便¶
納随近州縣除役功三十六日外更無租稅既是營田¶
戸且免征行安堵有餘必不流散官司每丁納收十石¶
其粟更不别支用每至不熟年斗别二十價然後支用¶
計一丁年還出兩丁以上亦與正課不殊則官收其役¶
<pb:KR2m0001_WYG_012-13b>¶
不為矜縱人緩其稅又得安舒倉廪日殷乆長為便其¶
狭鄉無賸地客多者雖此法未該准式許移窄就寛不¶
必要須留住若寛鄉安置得所人皆悦慕則三兩年後¶
皆可改圖棄地盡作公田狭鄉總移寛處倉儲既益水¶
旱無憂矣至十三年封泰山米斗至十三文青齊穀斗¶
至五文自後天下無貴物兩京米斗不至二十文麵三¶
十二文絹一疋二百一十文東至宋汴西至岐州夹路¶
列店肆待客酒饌豐溢每店皆有驢賃客乗倐忽數十¶
<pb:KR2m0001_WYG_012-14a>¶
里謂之驛驢南詣荆襄北至太原范陽西至蜀川涼府¶
皆有店肆以供商旅逺適數千里不持寸刃二十年户¶
七百八十六萬一千二百三十六口四千五百四十三¶
萬一千二百六十五天寳元年户八百三十四萬八千¶
三百九十五口四千五百三十一萬一千二百七十二¶
自十三載以後安祿山為范陽節度多有進奉駝馬牲¶
口不曠旬月郡縣供熟食酒肉草料楊國忠任用之後¶
即與蠻王閣羅鳳結釁徴闗輔河南京兆人討之去者¶
<pb:KR2m0001_WYG_012-14b>¶
萬不一全連枷赴役郡縣供食於是當路店肆多藏閉¶
以懼撓亂驢馬車牛悉被虜奪不酬其直數年間因漸¶
減耗十三載京城秋霖米價騰貴官出太倉米分為十¶
塲出糶其所在川谷泛溢京城坊市墻宇崩壊向盡東¶
京瀍洛又溢隄壊飄損十九坊居人邑屋二十遣京城¶
諸坊人家於門前作泥人長三尺左手指天右手指地¶
十月方霽十四載管户總八百九十一萬四千七百九¶
(應不課户三百五十六萬五千五百一/應課户五百三十四萬九千二百八)管户總五千二¶
<pb:KR2m0001_WYG_012-15a>¶
百九十一萬九千三百九(不課口四千四百七十萬九/百八十八課口八百二十萬)¶
(八千三百/二十一)此國家之極盛也(按後漢自建武初至桓帝/永夀三年凡百三十年有)¶
(户千六十七萬按自周武帝建徳六年平齊至隋文帝/開皇九年滅陳凡十四年然後車書混一甲兵方息至)¶
(大業二年凡十八年有户八百九十萬我國家自武徳/初至天寳末凡百三十八年可以比崇漢室而人户纔)¶
(比於隋氏盖有司不以經國馭逺為意法令不行所在/隠漏之甚也肅宗乾元三年見到帳百六十九州應管)¶
(户總百九十三萬三千一百七十四不課户總百一十/七萬四千五百九十二課户七十五萬八千五百八十)¶
(二管口總千六百九十九萬三百八十六不課口千四/百六十一萬九千五百八十七課口二百三十七萬七)¶
(百九十九自天寳十四年至乾元三年損户總五百九/十八萬二千五百八十四不課户損二百三十九萬一)¶
<pb:KR2m0001_WYG_012-15b>¶
(千九百九課户損三百五十九萬六百七十五損口總/三千五百九十三萬八千七百三十三不課口損三千)¶
(七十二萬三百一課口損五百二十一萬八千四百三/十二户至大歴中唯有百二十萬户建中初命黜陟使)¶
(往諸道按比户口約都得土户/百八十餘萬客户百三十餘萬)¶
　　丁中(漢/)　(晉/)　(宋/)　(北齊/)　(隋/)　(大唐/)¶
漢孝景二年令天下男子年二十而始傅(傅音附傅著/也著名籍給)¶
(公家/徭役)○晉武帝平吴後有司奏男子年十六以上至六¶
十為正丁十五以下至十三六十以上至六十五為次¶
丁十二以下六十六以上為老小不事○宋孝武大眀¶
<pb:KR2m0001_WYG_012-16a>¶
中王敬𢎞上言舊制人年十二半役十六全役當以十¶
三以上能自營私及公故以充役考之見事猶或未盡¶
體有彊弱不皆稱耳循吏恤隠可無甚患庸愚守宰必¶
有勤劇况值苛政豈可稱言至今逃竄求免胎孕不育¶
乃避罪憲實亦由此今皇化惟新四方無事役名之宜¶
應存消息十五至十六且為半丁十七為全丁帝從之¶
○北齊武成清河三年乃令男子十八以上六十五以¶
下為丁十六以上十七以下為中六十六以上為老十¶
<pb:KR2m0001_WYG_012-16b>¶
五以下為小○隋文帝頒新令男女三嵗以下為黄十¶
嵗以下為小十七以下為中十八以上為丁以從課役¶
六十為老乃免開皇三年乃令人以二十一成丁煬帝¶
即位户口益多男子以二十二成丁髙熲奏以人間課¶
稅雖有定分年常徴納除注恒多長吏肆情文帳出沒¶
既無定簿難以推校乃為輸籍之様請徧下諸州每年¶
正月五日縣令廵人各随近五黨三黨共為一團依様¶
定户上下帝從之自是姦無所容矣○大唐武徳七年¶
<pb:KR2m0001_WYG_012-17a>¶
定令男女始生為黄四嵗為小十六為中二十一為丁¶
六十為老神龍元年韋皇后求媚於人上表請天下百¶
姓年二十二成丁五十八免役制從之韋庶人誅後復¶
舊𤣥宗天寳三載十二月制自今以後百姓宜以十八¶
以上為中男二十三以上成丁按開元二十五年户令¶
云諸户主皆以家長為之户内有課口者為課户無課¶
口者為不課户諸視流内九品以上官及男年二十以¶
上老男廢疾妻妾部曲客女奴婢皆為不課户無夫者¶
<pb:KR2m0001_WYG_012-17b>¶
為寡妻妾餘准舊令諸年八十及篤疾給侍一人九十¶
二人百嵗五人皆先盡子孫聽取先親皆先輕色無近¶
親外取白丁者人取家内中男者并聽諸以子孫繼絶¶
應析户者非年十八以上不得析即所繼處有母在雖¶
小亦聽析出諸户欲析出口為户及首附口為户者非¶
成丁皆不合析應分者不用此令諸户計年將入丁老¶
疾應徴免課役及給侍者皆縣令貌形狀以為定簿一¶
定以後不須更貌若有姦欺者聽隨事貌定以附於實¶
<pb:KR2m0001_WYG_012-18a>¶
九年制天下雖三載定户每載亦有團貌自今以後計¶
其轉年合入中男成丁五十者任追團貌(廣徳元年制/百姓二十五)¶
(成丁五/十五老)○論曰昔賢云倉廪實知禮節衣食足知榮辱¶
夫子適衛冉子僕曰羙哉庶矣既庶矣又何加焉曰富¶
之既富矣又何加焉曰教之固知國足則政康家足則¶
教從反是而理者未之有也夫家足不在於逃税國足¶
不在於重斂若逃税則不土著而人貧重斂則多養贏¶
而國貧不其然矣(管子曰以正户籍謂之養贏贏者大/賈蓄家也正數之户既避其賦役則)¶
<pb:KR2m0001_WYG_012-18b>¶
(至浮浪為大賈蓄家之/所役屬自收其利也)三王以前井田定賦秦革周制¶
漢因秦法魏晉以降名數雖繁亦有良規不救時弊昔¶
東晉之宅江南也慕容苻姚迭居中土人無定本傷理¶
為深遂有庚戌土斷之令財豐俗阜實由於茲其後法¶
制廢弛舊弊復起義熙之際重舉而行已然之效著在¶
前志隋受周禪得户三百六十萬開皇九年平陳又收¶
户五十萬洎於大業二年干戈不用唯十八載有戸八¶
百九十萬矣(自平陳後又加/四百八十餘萬)其時承西魏䘮亂周齊分¶
<pb:KR2m0001_WYG_012-19a>¶
據暴君慢吏賦重役勤人不堪命多依豪室禁網隳紊¶
姦偽尤滋髙熲覩流冗之病建輸籍之法於是定其名¶
輕其數使人知為浮客被彊家收大半之賦為編甿奉¶
公上䝉輕減之征(浮客謂避公税依强豪作佃家也昔/漢文三年除人田租荀悦論曰古者)¶
(什一而税天下之中正漢家或百而税一可謂至輕矣/而豪强占田踰多浮客輸大半之賦公家之惠優於三)¶
(代豪强之暴酷於亡秦是惠不下通威福分於豪人也/不正其本適足以資富强矣髙熲設輕税之法浮客悉)¶
(自歸於編户隋代/之盛實由於斯)先敷其信後行其令烝庶懐惠姦無¶
所容隋氏資儲徧於天下人俗康阜熲之力焉功規蕭¶
<pb:KR2m0001_WYG_012-19b>¶
葛道亞伊吕近代以来未之有也(隋氏西京太倉東京/含嘉倉洛口倉華州)¶
(永豐倉陕州太原倉儲米粟多者千萬石少者不減數/百萬石天下義倉又皆充滿京都及并州庫布帛各數)¶
(千萬而錫賚勲庸并出豐/厚亦魏晉以降之未有)國家貞觀中有户三百萬至¶
天寳末百三十餘年纔如隋氏之數聖唐之盛邁於西¶
漢約計天下編户合踰元始之間而名籍所少三百餘¶
萬(自貞觀以後加五百九十萬其時天下户都有八百/九十餘萬也漢武黷兵人户減半末年追悔方息征)¶
(伐其後至平帝元始二年七十餘載有户千二百二十/餘萬唐百三十餘年中雖時起兵戎都不至減耗而浮)¶
(浪日衆版圖不收若此量漢時實合有加數/約計天下人户少猶可有千三四百萬矣)直以選賢¶
<pb:KR2m0001_WYG_012-20a>¶
授任多在藝文才與職乖法因事弊隳循名責實之義¶
闕考言詢事之道崇佚之所至羙價之所歸不無輕薄¶
之曹浮華之伍習程典親簿領謂之淺俗務根本去枝¶
葉目以迂濶風流相尚奔競相驅職事委於羣胥貨賄¶
行於公府而至此也自建中初天下編甿百三十萬賴¶
分命黜陟重為案比收入公税增倍而餘(諸道加出百/八十萬共得)¶
(三百二/十萬)遂令賦有常規人知定制貪冒之吏莫得生姦¶
狡猾之甿皆被其籍誠適時之令典拯弊之良圖(舊制/百姓)¶
<pb:KR2m0001_WYG_012-20b>¶
(供公上計丁定庸調及租其税户雖兼出王公以下比/之二三十分唯一耳自兵興以後經費不完於是徵斂)¶
(多名且無恒數貪吏横恣因緣為姦法令莫得檢制烝/庶不知告訴其丁狡猾者即多規避㦯假名入任㦯託)¶
(迹為僧或占募軍伍或依信豪族兼諸色役萬端蠲除/鈍劣者即被徴輸困竭日甚建中新令並入兩税恒額)¶
(既立加益莫由浮/浪悉收規避無所)而使臣制置各殊或有輕重未一仍¶
屬多故兵革荐興浮冗之輩今則衆矣徴輸之數亦以¶
闕矣舊額既在見人漸艱詳今日之宜酌晉隋故事版¶
圖可增其倍征繕自減其半賦既均一人知税輕免流¶
離之患益農桑之業安人濟用莫過於斯矣(計諸道簿/帳所收可)¶
<pb:KR2m0001_WYG_012-21a>¶
(有二百五十餘萬户按歴代户口多不過五少不減三/約計天下除有兵馬多處食鹽是知見在之數者採晉)¶
(隋舊典制置可得五百萬矣以五百萬户/共出二百五十萬户税自然各減半數)古之為理也¶
在於周知人數乃均其事役則庶功以興國富家足教¶
從化被風齊俗和夫然故災沴不生悖亂不起所以周¶
官有比閭族黨州鄉縣遂之制維持其政綱紀其人孟¶
冬司徒獻民數於王王拜而受之其敬之守之如此之¶
重也及理道乖方版圖脱漏人如鳥獸飛走莫制家以¶
之乏國以之貧姦冗漸興傾覆不悟斯政之大者逺者¶
<pb:KR2m0001_WYG_012-21b>¶
將求理平之道非其本歟¶
　¶
　¶
　¶
　¶
　¶
　¶
　通典卷七¶
