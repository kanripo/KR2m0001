# -*- mode: mandoku-view; -*-
#+TITLE: 通典
#+DATE: 2015-08-24 22:48:52.326594
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷七十五
<pb:KR2m0001_WYG_080-1a>¶
欽定四庫全書¶
　通典卷七十五¶
　　唐　　京　　兆　　杜　　佑　卿　撰¶
　禮三十五　賔二¶
　　天子朝位(諸侯附○周/)　(大唐/)¶
周制天子有四朝(但言三朝者以詢事之/朝非常朝故不言之)一曰外朝(在/臯)¶
(門内决罪聽/訟之朝也)秋官朝士掌之左九棘孤卿大夫位焉羣¶
士在其後右九棘公侯伯子男位焉羣吏在其後面三¶
<pb:KR2m0001_WYG_080-1b>¶
槐三公位焉州長衆庶在其後左嘉石平罷人焉右肺¶
石達窮人焉(斯聽獄之時所列位也樹棘以為位者取/其赤心而外刺象以赤心三刺也槐之言)¶
(懐也懐來人於此欲與之謀也嘉石文石也平成也成/人之善也肺石赤石也罷人不昏作勞有似於疲謂惰)¶
(慢人窮人謂天人之窮無告者羣吏府史州長鄉遂之/官也王之五門雉門為中門雉門設兩觀與宫門同閽)¶
(人譏出入者窮人/盖不得入罷音疲)二曰中朝(在路/門外)夏官司士正其位辨¶
其貴賤之等朝夕視政公卿大夫辨色而入應門北面¶
而立東上王揖孤卿以上特揖大夫旅揖士旁三揖各¶
就位(特揖一一揖之也旅衆也大夫同爵者衆揖之公/卿大夫王揖之乃就位羣士及故士太僕之屬登)¶
<pb:KR2m0001_WYG_080-2a>¶
(在其位羣士東面王西南向/揖之三揖者士有上中下)王南向三公北面東上孤¶
東面北上卿大夫西面北上王族故士武士在路門之¶
右南面東上太僕太右太僕從者在路門之左南面西¶
上(此王日視朝事於路門外之位王族故士故為士免/退留宿衛者未嘗為士雖同族不得在王宫太右司)¶
(右也太僕從者小臣/祭僕御僕隸僕也)三曰内朝亦謂路寝之朝人君既¶
從正朝視事畢退適路寝聽政使人視大夫大夫退然¶
後適燕寝釋服(釋服服/𤣥端也)四曰詢事之朝(在雉/門外)小司寇掌¶
其政以致萬人而詢焉一曰詢國危二曰詢國遷三曰¶
<pb:KR2m0001_WYG_080-2b>¶
詢立君(國危謂有兵寇國遷謂徙都立君謂君/無冡嫡選於庶子聚萬人而詢謀焉)其位王¶
南向三公及州長百姓北面羣臣西面羣吏東面(羣臣/卿大)¶
(夫士也羣吏府史也其孤不見/者孤從羣臣卿大夫在公後)小司寇儐以序進而問¶
焉以衆輔志而弊謀(儐謂揖之使前序更也輔/志尊王賢明也弊斷也)其時會¶
殷同方岳之下為壇見諸侯之法如明堂之位天子壇¶
上南面三公中階之前北面東上諸侯阼階之東西面¶
北上諸伯西階之西東面北上諸子門東北面西上諸¶
男門西北面東上六服之外九夷之國東門之外西面¶
<pb:KR2m0001_WYG_080-3a>¶
北上八蠻之國南門之外北面東上六戎之國西門之¶
外東面南上五狄之國北門之外南面東上九采之國¶
應門之外北面東上四塞代一見其位亦近主位為尊¶
也諸侯三朝路寝為内朝中朝在路門外外朝在應門¶
外諸侯社稷與中朝正相當故傳云間於兩社為公室¶
輔者也○説曰天子路寝門有五焉其最外曰臯門二¶
曰庫門三曰雉門四曰應門五曰路門路門之内則路¶
寝也臯門之内曰外朝朝有三槐左右九棘近庫門有¶
<pb:KR2m0001_WYG_080-3b>¶
三府九寺庫門之内有宗廟社稷雉門之外有兩觀連¶
門觀外有詢事之朝在宗廟社稷之間雉門内有百官¶
宿衛之𪠘應門内曰中朝中朝東有九卿之室則九卿¶
理事之䖏考工記曰有九室九卿理之朝則入而理事¶
夕則歸於庫門外外朝之法朝有疑獄王集而聽之故¶
禮云王㑹三公㑹其朝者諸侯未去亦於此也廣問之¶
義詢於芻蕘之謀三刺問以定其法燕朝者路寝之朝¶
羣公以下常日於此朝見君位其位太僕掌之初入之¶
<pb:KR2m0001_WYG_080-4a>¶
時亦門右北面東上王揖之三公則階前北面東上孤¶
東面卿大夫西面皆北上士則外門之西北面東上凡¶
射先用燕禮其位亦然所以每朝列位所向不同者皆¶
以事異故變其位三公之位常北面不變者以三公内¶
臣位尊故屈之使常北面其餘諸侯孤卿大夫皆以地¶
道尊右故尊者東面卑者西面是以於外朝之時諸侯¶
東面尊於孤卿也故於内朝孤卿東面尊於卿大夫也¶
時亦無諸侯故也唯詢事之朝非常朝之限故不與三¶
<pb:KR2m0001_WYG_080-4b>¶
朝同或云客有諸侯之位故旅卿在東也○大唐開元¶
六年八月勅九族既睦百官有序至於班列宜當分位¶
嗣王實先於主祭國老有貴於乞言比在朝儀尚為間¶
雜非所謂睦親敦舊之義也嗣王宜與開府儀同三司¶
等致仕官各居夲品之上用為永式廣徳二年九月勅¶
朝參官遇泥雨准儀制令例停朝參今軍國事殷若准¶
式停恐有廢闕泥既深阻許延三刻𫝊㸃待道路通依¶
常式以後亦宜准此貞元二年八月御史中丞竇參奏¶
<pb:KR2m0001_WYG_080-5a>¶
准儀制令泥雨合停朝伏以軍國事殷恐有廢闕請令¶
每司長官一人入朝有兩員并副貳亦許分日其夜甚¶
雨至明不止許令仗下後到九月勑一應文武百官朝¶
謁班序中書門下(侍中中書令同中書門/下平章事各以官為序)供奉官(左右/散騎)¶
(常侍門下中書侍郎諫議大夫給事中中書舍人起/居郎及舍人左右補闕左右拾遺通事舍人在横班)若¶
入閤即各隨左右省主其御史大夫中丞侍御史(在/左)殿¶
中侍御史(在/右)通事舍人(分立/左右)若横行參賀辭見(御史大/夫在散)¶
(騎常侍之上中丞/在諫議大夫之下)御史臺(御史大夫在三品之上别立/中丞在五品官之上别立)¶
<pb:KR2m0001_WYG_080-5b>¶
留守副元帥都統節度使觀察使都團練都防禦使并¶
大都督大都䕶持節度者即入班在正官之次餘官兼¶
者各從夲官班序(御史在六/品之後)諸侯下無夲官唯授内供¶
奉裏行者即入班亦在正官之次有夲官兼者各從夲¶
官班序如夲官不是常參官并憲官攝者唯聽於御史¶
班中辭見殿中省官監少監尚衣尚舍尚輦奉御分左¶
右隨繖扇立若入閣亦如之一品班(三太三公太子三/太嗣王郡王散官)¶
(開府儀同三/司爵國公)二品班(尚書左右僕射太子三少京兆河/南牧大都督大都䕶散官特進光)¶
<pb:KR2m0001_WYG_080-6a>¶
(祿大夫爵開國郡公開國/縣公勲官上柱國柱國)三品班(六司尚書太子賔客/九寺卿國子祭酒三)¶
(監京兆等七府尹詹事親王𫝊中都督上都䕶下都督/下都䕶上州刺史五大都督府長史上都䕶府副都䕶)¶
(散官金紫光祿大夫爵開/國侯勲官上䕶軍䕶軍)四品班(尚書左右丞六司侍/郎太常少卿宗正少)¶
(卿左右庶子祕書少監左右七寺少卿國子司業少府/殿中少監京兆河南太原少尹少詹事左右諭徳家令)¶
(率更僕親王府長史司馬鳯翔等少監中州刺史下州/刺史大都督大都䕶司馬散官正議大夫通議大夫太)¶
(中大夫中大夫爵開國伯勲/官上輕車都尉輕車都尉)五品班(尚書諸司郎中國/子博士都水使者)¶
(萬年等六縣令太常宗正祕書丞著作郎殿中丞尚食/尚藥尚舍尚輦奉御大理正中允左右賛善中舍人洗)¶
(馬親王諮議友散官中散大夫朝散大夫朝請/大夫爵開國子開國男勲官上騎都尉騎都尉)武班供¶
<pb:KR2m0001_WYG_080-6b>¶
奉班宣政殿前立位(從北千牛連行立次千牛中郎将/次千牛将軍一人次過状中郎将)¶
(一人次接状中郎将一人次押柱中郎将一人次又押/柱中郎将一人次排階中郎将一人次押散手仗中郎)¶
(将一人以上在横階北次/南金吾将軍分左右立)入閤升殿(夹階座左右從南/千牛将軍一人次)¶
(千牛郎将一人次千牛連行立柱外過状中郎将一人/次接状中郎将一人次押柱中郎将一人次又押柱中)¶
(郎将一人排階中郎将一人階下押散/手仗中郎将一人金吾将軍分左右立)應當本日入閤¶
人各依前件立其不合入閤人各依本職事立非當上¶
人遇合參日並從本官品第班次其入閤升殿除千牛¶
衛将軍中郎将外餘並以左右衛中郎将充其諸衛及¶
<pb:KR2m0001_WYG_080-7a>¶
率府中郎将不得升殿一品班(郡王散官驃騎/大将軍爵國公)二品班¶
(散官輔國大将軍鎮國大将軍爵開/國郡公開國縣公勲官上柱國柱國)三品班(左右衛左/右金吾衛)¶
(左右驍衛左右武衛左右威衛左右領軍衛左右監門/衛左右千牛衛大将軍諸衛将軍散官冠軍大将軍雲)¶
(麾将軍爵開國侯/勲官上䕶軍䕶軍)四品班(左右千牛衛左右監門衛中/郎将親勲翊衛中郎将太子)¶
(左右衛司率清道内率監門副率太子親勲翊衛中郎/将上府折衝都尉中府折衝都尉散官忠武将軍壮武)¶
(将軍宣威将軍明威将軍爵開國/伯勲官上輕車都尉輕車都尉)五品班(親勲翊衛郎/将太子親勲)¶
(翊衛郎将親王府典軍親王府副典軍下府折衝都尉/上府果毅都尉散官定逺将軍寕逺将軍遊擊将軍逰)¶
(騎将軍爵開國子開國男/勲官上騎都尉騎都尉)尚書省官(㩀周禮先叙六官/准六典尚書為百)¶
<pb:KR2m0001_WYG_080-7b>¶
(官之夲今毎班請以尚書省官為首自周及漢未有中/書西漢時中書主文書即今之宦者主文書謂文書家)¶
(是也時尚書之職猶微至後漢尚書職重方為百官之/本所以尚書郎下筆為詔誥出言為䇿令魏文帝置中)¶
(書則今中書也其尚書出外則今之尚書是也且周禮/六官盡管天下衆務後漢尚書亦然及魏置尚書則中)¶
(書廢矣尚書乃重設也如制處置中書門下便下百司/豈非省便何乃下尚書省尚書方更下詔諸司豈非繁)¶
(重者乎昔荀朂桓温已有此議今竇參不/徴其變更不辨其省恐非通才達學之士)東宫官王府¶
官外官(東宫官既為宫臣請在上臺官之次王府官又/次之三太三少賔客庶子王傅既為師傅賔相)¶
(不同官屬/請依舊)太常宗正丞(並随寺望合/在祕書丞上)尚食奉御尚藥奉¶
御(夲局既隸殿中省/合在殿中丞之下)諸王府官(行列合以王/長幼為序)檢校官兼¶
<pb:KR2m0001_WYG_080-8a>¶
官及攝試知判等官(並列在同位正官之次其有行守/檢校兼試攝判等官職事者即依)¶
(正官班序除留守副元帥都統節度使觀察使都團練/都防禦使兼大都督大都䕶持節兼外餘應帯武職事)¶
(者位在西班仍各以/夲官品第為班序)含元殿前龍尾道下叙班(舊無此/儀惟令)¶
(於通乾觀象門南叙班自李若水任通事舍人/奏更於龍尾道下叙班既非典故今請停廢)文武官¶
行立班叙(通乾觀象門外叙班武次於文至宣政門文/由東門而入武由西門而入至閤門亦如之)¶
(其退朝並從/宣政門而出)文官充翰林學士皇太子侍讀武官充禁¶
軍職事(准舊制並不常朝參其翰林學士大朝㑹日准/興元元年十二月勑朝服班叙冝准諸司知制)¶
(誥例其集賢史館等諸職事/者並請朝參訖各歸所務)辭見宴集班列先後(請依/天寳)¶
<pb:KR2m0001_WYG_080-8b>¶
(二年七月禮部/詳定所奏勅)公式令(諸文武官朝恭行立二王後位/在諸王侯上餘各依職事官品)¶
(為叙職事同者以齒致仕官各居夲品之上若職事與/散官勲官合班則文散官在當階職事者之下武散官)¶
(次之勲職又次之官同者異姓為後若以爵為班者爵/同者亦准此其男以上任文武官者從文武班若親王)¶
(嗣王任卑者職事仍依本品郡王在三品以下職事官/在同階品上自外無文武官者嗣王在太子太保下郡)¶
(王次之國公在正三品下郡公在從三品下縣公在正/四品下侯在從四品下伯在正五品下子在從五品下)¶
(男在從五品下即前資官被召及赴朝叅致仕在本品/見任上以理觧者在同品下其在本司參集者各依職)¶
(事諸司散官三品以上在京者正冬朝㑹依/百官例自餘朝集及湏别使臨時聽勅進止)儀制令(諸/在)¶
(京文武官職事九品以上朔望日朝其文武五品以上/及監察御史員外郎太常博士毎日朝㕘文武官五品)¶
<pb:KR2m0001_WYG_080-9a>¶
(以上仍每月五日十一日二十一日二十五日叅三品/以上九日十九日二十九日又叅當上日不在此例其)¶
(長上折衝果毅若文武散官五品以上直諸司及長上/者各准職事㕘其𢎞文崇文館及國子監學生每季參)¶
(若雨霑失容及泥潦並停諸文武九品以上應朔望朝/參者十月一日以後二月二十日以前並服袴褶五品)¶
(以上者着珂傘周䘮未練大功未/塟非供奉及諸宿衛官皆聽不赴)常參文武官准令每¶
日叅自艱難以來人馬劣弱遂許分日伏望且許依前¶
分日參待戎事稍平加以俸祿即依恒式其武官准令¶
五品以上每月六叅三品以上更加三叅並頃停廢今¶
請准令却復舊儀其朔望朝叅及𢎞文崇文館國子監¶
<pb:KR2m0001_WYG_080-9b>¶
學生每季叅等請續商量聞奏勅㫖二品武班宜以左¶
右金吾等十六衛上将軍依次為班首其檢校官兼攝¶
試知判等本官二品以上者位望崇重禮異羣僚宜依¶
夲班朝㑹餘依四年七月勑自今以後嗣郡王宜列於¶
夲官班之上其庶子宜在少卿之上¶
　　天子上公及諸侯卿大夫士等贄(工商婦人等贄/附○虞  夏)¶
　　　(周/)　(魏/)¶
有虞氏舜典云修五禮五玉(五禮吉凶軍賔嘉之禮五/玉五等諸侯所執之玉)¶
<pb:KR2m0001_WYG_080-10a>¶
三帛二生一死贄(三帛諸侯太子執纁公之孤執𤣥附/庸之君執黄二生卿執羔大夫執雁)¶
(一死士執雉玉帛/生死所以為贄也)如五器卒乃復(卒終復還也器謂珪/璧如五器禮終即還)¶
(之三帛二生/一死則否也)○夏后氏左傳云禹會諸侯於塗山執玉¶
帛者萬國○周制凡贄天子以鬯(鄭氏云天子無客禮/以鬯為贄者所以灌)¶
(用告/神)諸侯執珪孤執皮帛卿執羔大夫執雁士執雉庶¶
人執鶩工商執雞(皮帛者束帛而表之以皮為飾如虎/皮豹皮帛如珪色繒也羔小羊也取)¶
(其羣而不失其類雁取其候時而行雉取其守耿介死/而不失其節鶩取其不飛遷雞取其守時而動曲禮曰)¶
(飾羔雁者以繢皆衣之以布而又畫之自雉以下執之/無飾士相見禮卿大夫飾贄以布不言畫繢此諸侯之)¶
<pb:KR2m0001_WYG_080-10b>¶
(臣與夫天子之臣異者也然則天子之孤飾贄以虎皮/公之孤飾贄以豹皮歟此孤卿大夫士之贄皆以爵不)¶
(以命數凡贄/無庭實也)野外軍中無贄以纓拾矢可也(非為禮之/䖏以時物)¶
(相禮而已纓馬繫/纓也拾謂射韝也)婦人之贄椇榛脯脩棗栗(婦人無外/事見以脩)¶
(物也椇榛棗栗果名椇枳根也有實今/邳剡之東食之榛似栗而小椇俱雨反)○説曰古者人¶
君及臣重於相見之禮所以相尊敬故将有所見必執¶
贄贄者至也信也君子於其所尊必執贄以相見明其¶
厚心之至以表忠信不敢相䙝也然天子無客禮亦有¶
贄者明有事神祇之道故湏贄以表心故廵狩至於山¶
<pb:KR2m0001_WYG_080-11a>¶
川有所告之用鬯酒盛以大璋中璋又典瑞云王搢大¶
珪執鎮珪藻五采五就朝日明其所尊敬象臣之朝君¶
也執鎮珪視安四方以表其功也凡公卿大夫執贄者¶
皆謂始朝及初相見用之諸侯德厚故執玉以比德卿¶
大夫以下德薄故用皮帛羔雁之等射人職云王將射¶
之時公卿朝見三公執璧卿執羔天子之三公所以執¶
璧為臣之屈與子男同佐王論道理取圓足以璧為贄¶
不必飾以蒲穀諸侯賔射之時卿大夫士亦皆執贄見¶
<pb:KR2m0001_WYG_080-11b>¶
其君如天子卿大夫之禮君子所以執玉以比德者也¶
○魏明帝青龍二年詔下司空征南將軍帶金紫都督¶
使位髙任重近者正朝乃與卿校同執羔非也自今以¶
後從特進應奉璧者如故事博士髙堂隆議曰按周禮¶
公執桓珪公謂上公九命分陜而理及二王後也今大¶
司馬公大將軍實分征東西可謂上公矣山陽公衞國¶
公則二王後也侯執信珪謂地方四百里伯執躬珪謂¶
地方三百里皆七命也今郡王户數多者可如侯少者¶
<pb:KR2m0001_WYG_080-12a>¶
可如伯子執穀璧謂地方二百里男執蒲璧謂地方百¶
里皆五命也今縣主户數多者可如子少者可如男上¶
公禮其率諸侯以朝則執桓珪自非朝宗則如八命之¶
公與王論道有事而進則執璧今二王後諸王若入朝¶
覲二公率以進退則執桓珪其朝王則與羣公執璧按¶
周禮王官唯公執璧漢大將軍驃騎車騎衛將軍開府¶
辟召掾屬與公同儀則執璧可也孤皮帛卿羔孤謂天¶
子七命之孤及大國四命之孤副公與王論道尊於六¶
<pb:KR2m0001_WYG_080-12b>¶
卿其執贄以虎皮表束帛今九卿之列太常光禄勲衛¶
尉尊於六卿其執贄如孤也其朝王執皮帛可也三府¶
長史亦公之副雖有似於孤實卑於卿中大夫之禮可¶
也公之孤覜聘於天子及見於其君其贄以豹皮表束¶
帛今未有其官意謂山陽公之上卿可以當之卿謂六¶
官六命之卿及諸侯三命再命之卿也今六卿及永夀¶
永安長秋城門五校(左校右校前/校後校中校)皆執羔可也諸侯之¶
卿自於其君亦如之天子卿大夫飾羔雁以繢諸侯卿¶
<pb:KR2m0001_WYG_080-13a>¶
大夫飾羔雁以布州牧郡守以功德賜勞秩比中二千石¶
者其入朝覲宜依卿執羔金紫將軍秩比中二千石與卿¶
同大夫執雁謂天子中下大夫四命及諸侯再命一命之¶
大夫也其位卑於卿今王府長史及五命二千石之著者¶
也博士儒官歴代禮服從大夫如前執雁可也州牧郡守¶
未賜者宜依大夫執雁皆飾以繢諸縣千石六百石今古¶
大夫若或㑹覲宜執雁飾以布士執雉謂天子三命之士¶
及諸侯一命再命之士也府史以下至於比長庻人在官¶
<pb:KR2m0001_WYG_080-13b>¶
亦謂之士諸縣四百石三百石長從士禮執雉可也¶
　　信節¶
周制地官掌節掌守邦節而辨其用以輔王命(邦節者/珍珪牙)¶
(璋穀珪琬珪琰珪也有王命則别其節之用以/授使者輔王命者執以行為信珍音鎮下同)守邦國¶
者用玉節守都鄙者用角節(謂諸侯於其國中公卿大/夫王子弟於采邑有命者)¶
(亦自有節以輔之玉節之制以玉為之/以命數為大小角用犀角其制未聞也)凡邦國之使節¶
山國用虎節土國用人節澤國用龍節皆金也以英簜¶
輔之(使節使卿大夫聘於天子諸侯行道所執之信也/土平地也山多虎平地多人澤多龍故為節以金)¶
<pb:KR2m0001_WYG_080-14a>¶
(鑄象焉必自以其國所多者於以相别為信明也漢有/銅虎符杜子春云英簜當為帑謂以函器盛此節也或)¶
(云英簜/畫函)門闗用符節貨賄用璽節道路用旌節皆有期¶
以返節(門闗司門司闗也貨賄者主通貨賄之官謂司/市也道路者主理五途之官謂鄉遂大夫也凡)¶
(人逺出至於邦國邦國之人若來入由門者司門為之/節由闗者司闗為之節其商則司市為之節其以徴令)¶
(及家徙則鄉遂大夫為之節不過闗不用節也變司市/言貨賄者璽主通貨賄也變鄉遂言道路者容公邑及)¶
(小都大都之吏皆主理五途亦有人也符節如漢之宮/中諸官詔符也璽節如漢之印章也旌節漢使者所擁)¶
(節是也将送者執此節以送行者皆以此道里日時課/如漢之郵行者有程矣以防客姦擅有所通也凡節有)¶
(法式蔵於掌節小行人職云道路旌節門闗符節都鄙/管節皆竹為之鄭注云管節如漢竹使符也都鄙者公)¶
<pb:KR2m0001_WYG_080-14b>¶
(之子弟及卿及大/夫采地之吏耳)凡通達於天下者必有節以𫝊輔之¶
(必有節言逺行無有不得節而出者也輔之/以𫝊者節為信爾傳説所賫操之所適也)無節者有¶
㡬則不達(圜土/内之)琬珪九寸而繅以象徳以結好(琬猶圜/也王使)¶
(之瑞節諸侯有徳王命錫/之使者執琬珪以致命焉)榖珪七寸以和難以聘女(榖/珪)¶
(亦王使之瑞節難讐也/聘女納徴加於束帛也)瑑珪璋八寸璧琮八寸繅皆二¶
采一就以覜聘(璋以聘后宗享大夫衆來曰/覜寡來曰聘瑑有文飾也)珍珪以徴¶
守以恤凶荒(珪制當與琬琰相依王使人以徴諸侯/憂凶荒之國授之執以徃致王命焉)牙¶
璋中璋七寸射二寸厚寸以起軍旅以理兵守(二璋皆/有鉏牙)¶
<pb:KR2m0001_WYG_080-15a>¶
(之飾於琰側兵守用兵/所守也鉏音測魚反)琰珪以易行以除慝(琰珪亦王/使之瑞節)¶
(也琰珪有鋒芒傷害征代誅討易惡/行令為善者則以此珪責諭以告也)大璋七寸射四寸¶
諸侯以聘女(納徴加於/束帛也)¶
　¶
　¶
　¶
　¶
　¶
<pb:KR2m0001_WYG_080-15b>¶
　¶
　¶
　¶
　¶
　¶
　¶
　¶
　通典巻七十五¶
