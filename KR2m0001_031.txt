# -*- mode: mandoku-view; -*-
#+TITLE: 通典
#+DATE: 2015-08-24 22:48:51.286264
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷二十六
<pb:KR2m0001_WYG_031-1a>¶
欽定四庫全書¶
　通典卷二十六¶
　　唐　京　兆　杜　佑　君　&KR0056;　纂¶
　職官八¶
　　諸卿中¶
　　鴻臚卿(丞/)　(主簿/)　(典客署/)　(司儀署/)¶
周官大行人掌大賔客之禮(周禮又有象胥干寶/注云若晋鴻臚也)秦官¶
有典客掌諸侯及歸義蠻夷(史記曰韓信亡楚歸漢為/連敖徐廣注云連敖典客)¶
<pb:KR2m0001_WYG_031-1b>¶
漢改為鴻臚(應劭曰郊廟行禮贊導九賔鴻聲也/臚𫝊也所以𫝊聲贊導故曰鴻臚)景帝¶
二年令諸侯王薨列侯初封及之國大鴻臚奏諡誄策¶
(應劭曰皇帝建諸侯王賔諸侯王皆屬大鴻/臚故其薨奏其行跡賜與謚及哀䇿誄之)列侯薨及¶
諸侯太傅初除之官大行奏諡誄策(周禮有大行人小/行人主謚官故以)¶
(名之臣瓚曰大行是官名掌九儀之制以賔諸侯者顔/師古曰事之尊重者遣大鴻臚而輕賤者遣大行人)¶
建中六年改大鴻臚為大行令武帝太初元年更名大鴻¶
臚又更名其屬官行人爲大行令(其屬官又有郡邸長/丞主諸郡之邸在京)¶
(師者至後漢省/但令郎理郡邸)秦時又有典屬國官掌蠻夷降者漢因¶
<pb:KR2m0001_WYG_031-2a>¶
之成帝河平元年省之并大鴻臚(王莾改/曰典樂)後漢大鴻臚¶
卿一人諸王入朝當郊迎典其禮儀及郡國上計餘職¶
與漢同凡皇子拜王贊授印綬及拜諸侯諸侯嗣子及¶
四方夷狄封者臺下鴻臚召拜之王薨則使使弔之及¶
拜王嗣(郭况爲大鴻臚帝數賜金帛京師號况家爲金/穴言富實也陳紀字元方拜大鴻臚卒官父寔)¶
(為太邱長子羣為三公天/下以為公慙卿卿慙長)魏及晋初皆有之(魏韓宣字/景然為大)¶
(鴻臚始南陽韓暨以宿儒在宣前為大鴻臚及宣在官/亦稱職故鴻臚中為之語曰大鴻臚小鴻臚前後理行)¶
(曷相/如)自東晉至於宋齊有事則權置兼官畢則省梁除¶
<pb:KR2m0001_WYG_031-2b>¶
大字但曰鴻臚卿位視尚書左丞常導䕶贊拜(職官錄/曰舊視)¶
(散騎常侍天監/中視中丞吏部)後魏曰大鴻臚北齊曰鴻臚寺有卿少¶
卿各一人亦掌蕃客朝及吉凶弔祭後周司寇有蕃部¶
中大夫掌諸侯朝覲之叙有賔部中大夫掌大賔客之¶
儀隋文帝開皇三年廢鴻臚寺入太常十二年復置領¶
典客司儀崇𤣥三署至煬帝置少卿二人大唐龍朔二¶
年改鴻臚為司文咸亨初復舊光宅初改為司賔神龍¶
初復舊卿一人掌賔客凶儀之事及冊諸蕃少卿本一¶
<pb:KR2m0001_WYG_031-3a>¶
員景雲二年加一員領典客司儀二署署各有令○丞¶
秦曰典客丞漢爲鴻臚丞(蕭望之/為之)魏晋亦然(王敦為鴻/臚卿謂阮)¶
(修曰卿常無食鴻臚差/有祿能作否修遂為丞)梁陳後魏北齊皆有之後周曰¶
賔部上士隋如北齊大唐因之有二人○主簿一人○¶
典客署周官有掌客上士中士秦官有典客漢改為鴻¶
臚鴻臚屬官有大行令丞(本名行人武帝/改為大行令丞)魏改大行令¶
爲客館令晋改為典客宋分置南北客館令齊梁陳皆¶
有客館令丞後魏初曰典客監太和中置主客令北齊¶
<pb:KR2m0001_WYG_031-3b>¶
有典客署後周置東南西北四掌客上士下士隋初又¶
曰典客署置令丞煬帝改為典藩署大唐爲典客署置¶
令丞各一人掌二王後蕃客辭見宴接送迎及在國夷¶
狄○司儀署周官有司儀上士中士漢大鴻臚有理禮¶
郎自後無聞後魏置司儀官北齊置署令丞後周置上¶
士等員隋如北齊大唐因之置令丞各一人掌凶事儀¶
式及喪葬之事¶
　　司農卿(丞導主簿/    官署)　(上林署/苑總監)　(太倉署/諸倉監)　(鈎盾署/司竹監)¶
<pb:KR2m0001_WYG_031-4a>¶
　　　(農温泉湯監官諸屯監/  中郎將等)　(騪粟都尉等官/)　(典/)¶
少皥氏以九&KR2046;為九農正(&KR2046;鳥也&KR2046;有九種以為農/號各随其宜以敎人事)舜¶
攝帝位命棄為后稷周則為太府下大夫秦為理粟内¶
史掌榖貨漢景帝更名大農令武帝太初元年更名大¶
司農掌九榖六畜之供膳羞者(見宋志漢書/曰主榖貨)凡郡國諸¶
倉農監都水六十五官皆屬焉(母将崇字君房為執金/吾上𤼵武庫兵送董賢)¶
(及乳母崇以為武庫兵器天下公用繕修造作皆度大/司農錢自乘輿不以給供養勞賜一出少府盖不以本)¶
(藏給末用不以人力供私費也/王莾改曰羲和後更爲納言)後漢大司農掌諸錢榖¶
<pb:KR2m0001_WYG_031-4b>¶
金帛(鄭𢎞字巨君遷大司農在位一月料遣諸徒嵗月/已過竟者七百餘人𢎞舉吏黄固為尚書謂𢎞曰)¶
(舊常一嵗不能遣數百人眀府一月而遣且千人何其/多也𢎞曰不應一人為多宜遣萬人為少又鄭元為大)¶
(司農給安車一乘卒官又劉據為大司農以職事被譴/靈帝召諸尚書而𫝊呼促歩將加捶撻尚書令左雄奏)¶
(曰九卿位亞三公行冇佩玉之節動有庠序之儀孝眀/永平始加撻罸非古典也帝從之九卿於此始免捶朴)¶
(又鄭衆字仲師徵為大司農是時朝廷議欲改弊農田/鹽鐵事衆諫以為不可詔切責至被舉劾衆執之不移)¶
郡國四時上月旦見錢榖簿其逋未畢各具别之邊郡¶
諸官請調度者皆為給報損多益寡取相給足初郡國¶
鹽官鐵官並屬司農中興皆屬郡縣建安中爲大農魏¶
<pb:KR2m0001_WYG_031-5a>¶
黄初元年又改為司農(大司農桓範出奔謂曹爽曰大/司農印在吾手所在得開倉而)¶
(食範爲司農/以清省稱)晋初因之渡江哀帝末省司農并都水孝¶
武復置宋齊皆有之梁司農卿位視散騎常侍主農功¶
倉廪陳因之後魏曰大司農北齊曰司農寺有卿少卿¶
各一人掌倉市薪米園池果實後周有司農上士一人¶
掌三農九榖稼穡之政令屬大司徒隋初與北齊同煬¶
帝置少卿二人(潁川太守趙元淑入朝會司農不時納/諸郡租榖元淑奏之煬帝曰如卿意者)¶
(幾時當了元淑曰不過十日即日拜/元淑為司農卿納天下租如言而畢)大唐龍朔二年改¶
<pb:KR2m0001_WYG_031-5b>¶
司農爲司稼咸亨初復舊卿一人少卿二人掌東耕供¶
進耒耜及邦國倉儲之事領上林太倉鈎盾導官四署¶
(署各有/令丞)○丞秦曰理粟内史丞有二人漢爲大司農丞¶
亦二人或謂之中丞(耿壽昌為大司農中丞奏設常平/倉給北邊省轉漕又桑𢎞羊為大)¶
(司農中丞管/諸計會事)平帝又置大司農部丞十三人人部一州¶
勸農桑後漢司農丞一人部丞一人(部丞主/帑藏)魏晋因之¶
銅印黄綬(宋齊以/來墨綬)進賢一梁冠介幘皂衣後魏北齊皆¶
有司農丞隋置五人大唐六人○主簿晉太康中置自¶
<pb:KR2m0001_WYG_031-6a>¶
後無聞梁陳又有北齊亦然大唐因之○上林署漢水¶
衡都尉之職(説在都/水篇)後漢曰上林苑令丞主苑中禽獸¶
頗有人居皆主之魏晋因之江左無聞宋初復置𨽻尚¶
書殿中曹齊因之梁陳屬司農北齊及隋亦然大唐因¶
之有令二人丞四人掌諸苑囿池沼種植蔬果藏氷之¶
事○太倉署於周官有廪人下大夫上士秦官有太倉¶
令丞漢因之屬大司農後漢令主受郡國傳漕榖其滎¶
陽敖倉官中興皆屬河南尹厯代並有之(晋江左以來/又有東倉石)¶
<pb:KR2m0001_WYG_031-6b>¶
(頭倉丞/各一人)北齊亦然後周曰司倉下大夫隋有令二人丞¶
六人大唐有令三人丞二人掌倉廪出納○鈎盾署漢¶
鈎盾令宦者典諸近園苑遊觀之事屬少府後漢亦有¶
之晋大鴻臚屬官有鈎盾令自後無聞北齊如晉制隋¶
如北齊令三人丞十二人大唐因之令二人丞四人掌¶
薪炭鵝鴨藪澤之物(天寳五載九月侍御史楊釗充木/炭使自後相循或以京尹或以戸)¶
(部侍/郎充)○導官署(導/擇)周有舂人秦漢有令丞屬少府漢東¶
京令丞主舂御米及作乾糒(糒音/備)屬大司農厯代皆有¶
<pb:KR2m0001_WYG_031-7a>¶
之大唐置令二人丞四人掌舂碾米麫油燭之事○苑¶
總監自隋而置東西南北各有監及副監大唐因之兼¶
有丞主簿等官以掌苑内宮館園池之事○諸倉監後¶
漢河南尹屬官有滎陽榖倉長丞梁司農有左中右三¶
部倉丞陳因之隋諸倉各有監官大唐因之掌倉廪出¶
納○司竹監漢有司竹長丞魏晋河南淇園竹各置官¶
守之後魏有司竹都尉隋曰司竹監大唐因之有監副¶
監丞掌植養園竹之事○温泉湯監令大唐置掌湯院¶
<pb:KR2m0001_WYG_031-7b>¶
宇修整器物以備供奉○諸屯監隋置諸屯監及副監¶
畿内者𨽻司農自外者𨽻諸州大唐因之置監及丞掌¶
營種屯田勾當功課畜産等事○騪粟都尉(騪音捜索/也漢武帝)¶
(軍官不常置又有理粟/都尉以桑𢎞羊為之)均輸令(漢有之/後漢省)斡官長(漢有之/如淳曰)¶
(斡音管或作幹主均輸之事所謂幹鹽鐡而𣙜酒酤也/晋灼曰此竹箭幹之官長也均輸自有令顔師古曰如)¶
(説近是也縱作幹讀當以幹持財貨之事耳非謂/箭幹也初幹官屬少府中屬主爵後屬大司農)籍田¶
令(掌耕國廟社稷之田於周為甸師漢文帝初立籍田/置令漢東京及魏並不置晋武太始十年復置江左)¶
(省宋文帝元/嘉中又置)○典農中郎將典農都尉典農校尉(並曹/公置)¶
<pb:KR2m0001_WYG_031-8a>¶
(晉武帝太始二年罷農官為郡/縣後復有之隋焬帝罷典農官)勸農謁者(梁武天監九/年置視殿中)¶
(御史自騪粟以下/盡屬司農今並無)¶
　　太府卿(丞/署)　(主簿署諸市署/常平)　(平準署/)　(左右藏/)¶
周官有太府下大夫掌貢賦之貳受其貨賄之入頒其¶
貨賄於受藏之府歷代不置然其職在司農少府至梁¶
天監七年置太府卿位視宗正掌金帛府帑及闗津市¶
肆陳因之後魏太和中又改少府爲太府卿兼有少卿¶
掌財物庫藏(王顯謂楊固曰吾作太府卿庫藏充寔固/曰減百官之祿及贓贖悉入京藏以此充)¶
<pb:KR2m0001_WYG_031-8b>¶
(府未足為多且有聚/斂之臣寧有盗臣)北齊曰太府寺亦有卿少卿各一¶
人又兼掌造器物後周有太府中大夫掌貢賦貨賄以¶
供國用屬大冢宰隋初與北齊同所掌左右藏及尚方¶
司染甄官等署煬帝置少卿二人又分太府寺置少府¶
監管尚方織染等署而太府但管京都市及平凖左右¶
藏大唐龍𦍤二年改太府爲外府咸亨元年復舊光宅¶
元年改為司府神龍元年復舊卿一人少卿二人(龍朔/元年)¶
(置少卿二人分監兩都/事太極元年又加一人)領兩京諸市平凖左右藏常平¶
<pb:KR2m0001_WYG_031-9a>¶
等九署署各有令丞○丞於周官為太府上士之任自¶
後無聞梁太府丞一人陳因之後魏北齊各一人後周¶
曰太府上士隋又曰府丞大唐因之有四人○主簿亦¶
周官太府下士之任自後無聞梁置一人陳因之後魏¶
亦然隋置四人大唐因之減一人○諸市署周官有司¶
市下大夫掌市之理漢京兆尹屬官有長安市長丞後¶
漢則河南尹屬官雒陽市長丞魏晋因之東晉則丹陽¶
尹管之宋齊因之梁始𨽻太府陳因之後魏有京邑市¶
<pb:KR2m0001_WYG_031-9b>¶
令北齊則司州牧領東西市令丞後周司市下大夫隋¶
初京市令丞屬司農煬帝改𨽻太府大唐因之每市令¶
一人丞二人○平準署周官有貨人中士下士主平定¶
物價秦置平凖令漢因之掌知物價及主練染作彩色¶
(趙廣漢州舉茂/才為平準令)後漢平凖令丞𨽻大司農嘉平四年改¶
平準為中準使宦者為之列於内署自是諸署悉以閹¶
人為令丞魏少府屬官有平準令宋唯掌染順帝即位¶
以帝諱準故曰染署齊又曰平凖屬少府梁陳則曰平¶
<pb:KR2m0001_WYG_031-10a>¶
水令丞北齊平凖屬司農後周曰平準中士下士隋初¶
如北齊煬帝改𨽻太府大唐因之令二人丞四人掌官¶
市易○左右藏署周官有職幣上士中士掌邦財之幣¶
又外府中士主泉藏有玉府掌王之金玊兵噐之藏内¶
府中士主貨賄藏在内也職内上士主泉貨所入葢其¶
任也漢少府屬官有中藏府令丞魏因之晋有左右藏¶
令屬少府晋江東置御史掌庫曹後分庫曹曰外左庫¶
内左庫至宋省外左庫而内左庫直曰左庫齊梁陳曰¶
<pb:KR2m0001_WYG_031-10b>¶
右藏北齊曰左右藏令屬太府寺後周曰外府上士中¶
士隋如北齊大唐因之置左藏署令三人(掌庫藏錢/布帛雜綵)右¶
藏署令二人(掌銅鐵毛角玩弄之物金玊珠/寳香畫綵色諸方貢獻雜物)○常平署¶
漢宣帝時耿壽昌請於邉郡皆築倉榖賤時增價而糴¶
貴時減價而糶名曰常平倉常平之名起於此也後漢¶
眀帝置常滿倉晋又曰常平倉自後無聞梁亦曰常平¶
倉而不糴糶陳因之後魏太和中雖不名曰常平亦各¶
令官司糴貯儉則出糶隋曰常平倉大唐武徳中置常¶
<pb:KR2m0001_WYG_031-11a>¶
平監官以均天下之貨(市肆騰踊則減價而出田嗇/豊羨則増糴而收觸類長之)後¶
省監置常平署令一人掌倉糧管鑰出納糶糴凡天下¶
倉廪和糴者為常平倉正租為正倉地子為義倉(天寳/八年)¶
(通計天下倉糧屯收并和糴等見數凡/一億九千六百六萬二千二百二十石)¶
　　祕書監(丞佐祕書郎書校書郎/    郎  校  正字附)　(正字局著作郎/太史  令  丞)¶
周官太史掌建邦之六典又有外史掌四方之志三皇¶
五帝之書漢氏圖籍所在有石渠石室延閣廣内貯之¶
於外府又有御史中丞居殿中掌蘭臺祕書及麒麟天¶
<pb:KR2m0001_WYG_031-11b>¶
禄二閣藏之於内禁後漢圖書在東觀桓帝延熹二年¶
始置袐書監一人掌典圗書古今文字考合同異屬太¶
常(以其掌圖書祕/記故曰祕書)後省魏武帝又置祕書令典尚書奏¶
事(即中書/令之任)文帝黄初初乃置中書令典尚書奏事而祕¶
書改令為監掌藝文圖籍之事初屬少府後乃不屬(自/王)¶
(肅為監/乃不屬)其蘭臺亦藏書籍而御史掌之(魏薛夏云蘭臺/為外臺祕書為)¶
(内/閣)晉武帝以祕書併入中書省其祕書著作之局不廢¶
惠帝永平中復别置祕書監并統著作局掌三閣圖書¶
<pb:KR2m0001_WYG_031-12a>¶
自是祕書之府始居於外其監銅印墨綬進賢兩梁冠¶
絳朝服佩水蒼玊(華嶠為祕書監南省文章門下撰集/皆統之嶠集謝祕書監表曰劉向父)¶
(子世典史籍馬融博通三入東觀非臣庸賤所敢投跡/華譚為祕書監自負宿名意甚不快曰臣老矣將死祕)¶
(閣汲黯之言復存於今日上不悦温嶠表曰國史之興/將明得失使一代之典煥然可觀今之祕書著作是也)¶
宋與晋同梁曰祕書省(任昉字彦昇為祕書監自齊永/元以來祕閣四部篇卷紛雜昉)¶
(手自讐校由/是篇目定焉)陳因之後魏亦有之後周祕書監亦領著¶
作監掌國史(説在祕/書丞注)隋祕書省領著作太史二曹煬帝¶
增置少監一人後又改監少監並為令大唐武徳初復¶
<pb:KR2m0001_WYG_031-12b>¶
改爲監龍朔二年改祕書省為蘭臺改監爲太史少監¶
爲侍郎咸亨初復舊天授初改祕書省爲麟臺神龍初¶
復舊掌經籍圖書監國史領著作太史二局太極元年¶
增祕書少監為二貟通判省事其後國史太史分為别¶
曹而祕書省但主書寫勘校而已(漢初御史中丞掌蘭/臺祕書圖籍之事至)¶
(魏晋其制猶存故厯代營都邑置/府寺必以祕書省及御史臺為鄰)雖非要劇然好學君¶
子亦求為之(魏徵後為祕書監奏引學者校定/四部書自是祕府圖籍燦然畢備)○丞魏¶
武帝置祕書令及丞一人典尚書奏事後文帝黄初中¶
<pb:KR2m0001_WYG_031-13a>¶
欲以何楨為祕書丞而祕書先自有丞乃以楨為祕書¶
右丞(文帝徵何楨至為祕書郎月餘楨因事帝令問外/曰吾本用楨為丞何故為郎按主者罪遂改為丞)¶
(時袐書舊丞尚未/轉乃以楨為右丞)其後遂有左右二丞劉放爲左丞孫¶
資為右丞後省(魏薛夏字宣聲為祕書丞帝常與/推論書𫝊呼之不名謂之薛君)晋復¶
置祕書丞銅印墨綬進賢一梁冠絳朝服(稽紹司馬彪/傅暢王謐等)¶
(並為/此官)宋為黄綬餘與晋同齊梁尤重(齊王儉字仲寳為/祕書丞上表求校)¶
(墳籍依七略撰七志四十卷獻之梁劉孝綽除祕書丞/武帝曰第一官當與第一人又張率字士簡吳郡人遷)¶
(祕書丞武帝曰祕書丞天下清官東南胄/緒未有為之者今以相處卿定有名稱也)陳隋印綬與¶
<pb:KR2m0001_WYG_031-13b>¶
齊同歷代皆有(後周栁蚪為祕書丞時祕書雖領著/作不參史事因蚪為丞始命監掌焉)大¶
唐龍𦍤二年改爲蘭臺大夫咸亨初復舊掌府事勾稽¶
省署抄目○祕書郎後漢馬融(字季/長)爲祕書郎詣東觀¶
典校書及魏武建國又置祕書郎嘗以劉邵為之出乘¶
鹿車(王肅表曰臣以為祕書職於三臺為近宻中書郎/在尚書丞郎上祕書丞郎宜次尚書郎下不然則)¶
(宜次侍御史下祕書丞郎俱四百石遷宜比尚書郎出/亦宜為郡此陛下崇儒術之盛㫖也尚書郎侍御史皆)¶
(乘犢車而祕書丞郎獨乘鹿車不得朝服又/恐非陛下轉臺郎以爲祕書丞郎之本意也)晉祕書郎¶
掌中外三閣經書校閲脫誤進賢一梁冠絳朝服亦謂¶
<pb:KR2m0001_WYG_031-14a>¶
之郎中武帝分祕書圖籍為甲乙丙丁四部使祕書郎¶
中四人各掌其一(左太冲為三都賦自以所見不博求/為祕書郎中又鄭黙字思元為祕書)¶
(郎刪省舊文除其浮穢中書令虞松曰而今而/後朱紫别矣鍾㑹左太冲劉隗等並為此官)宋齊祕¶
書郎皆四員尤為羙職皆為甲族起家之選待次入補¶
其居職例十日便遷(宋王敬𢎞子恢之召爲祕書郎敬/𢎞求為奉朝請與恢之書曰祕書)¶
(日有限故有競朝請無限故無競/吾欲使汝處無競之地文帝許之)梁亦然(張纘字伯緒/為祕書郎固)¶
(求不遷欲徧/觀閣内圖籍)自齊梁之末多以貴遊子弟為之無其才¶
實(當時諺曰上車不落則/著作體中何如則祕書)歴代皆有北齊又謂之郎中¶
<pb:KR2m0001_WYG_031-14b>¶
隋除中字亦四員大唐亦四員分掌四部經籍圖書分¶
判校寫功程事龍朔中改為蘭臺郎咸亨初復舊開元¶
二十八年減一貟○祕書校書郎漢之蘭臺及後漢東¶
觀皆藏書之室亦著述之所多當時文學之士使讐校¶
於其中故有校書之職(初漢成帝時已命光祿大夫劉/向於天祿閣校經傳諸子詩賦)¶
(歩兵校尉任宏校兵書太史令尹咸校數術太醫令/李柱國校方伎後以諸大夫揚雄等亦典校於其中)後¶
於蘭臺置令史十八人(秩百石屬/御史中丞)又選他官入東觀皆¶
令典校祕書或撰述傳記(後漢眀帝以班固為蘭臺令/史撰光武本紀及諸傳記又)¶
<pb:KR2m0001_WYG_031-15a>¶
(以傅毅為蘭臺令史與/班固賈逵共典校書)葢有校書之任而未為官也故¶
以郎居其任則謂之校書郎(明帝召班固詣校書部除/蘭臺令史後遷為郎典校)¶
(祕書又劉珍與校書郎劉騊駼馬融校定東觀五經𫝊/記百家藝術整齊脱誤定正文字又楊終字子山徵詣)¶
(蘭臺拜校書郎又竇章為東觀/校書郎騊徒刀切駼大呼切)以郎中居其任則謂之¶
校書郎中(後漢蔡邕拜郎中校書東觀又馬/融為校書郎中詣東觀典校祕書)當時重其¶
職故學者稱東觀為老氏藏室道家蓬萊山焉至魏始¶
置祕書校書郎晋宋以下無聞至後魏有祕書校書郎¶
北齊亦有校書郎後周有校書郎下士十二人屬春官¶
<pb:KR2m0001_WYG_031-15b>¶
之外史隋校書郎十二人煬帝初減二人尋更增為四¶
十人大唐置八人掌讐校典籍為文士起家之良選其¶
𢎞文崇文館著作司經局並有校書之官皆爲美職而¶
祕書省為最○祕書正字後漢桓帝初置祕書監掌圖¶
書古今文字考合同異其後監令掌圖籍之紀監述作¶
之事不復專文字之任矣今之正字盖令監之遺職校¶
書之通制歴代無聞齊集書省有正書北齊祕書省有¶
正字隋置四人大唐因之掌刋正文字其官資輕重與¶
<pb:KR2m0001_WYG_031-16a>¶
校書郎同(貞元八年割校書四員/正字兩員屬集賢殿)○著作郎漢東京圖¶
書悉在東觀故使名儒碩學入直東觀撰述國史謂之¶
著作東觀皆以他官領焉盖有著作之任而未爲官員¶
也(蘭臺令史班固傅毅洛陽令陳崇長陵令尹/敏司𨽻校尉孟冀及楊彪等並著作東觀)魏明帝¶
太和中始置著作郎官𨽻中書省專掌國史(衛覬字伯/儒以侍中)¶
(尚書典/著作)晉元康二年詔曰著作舊屬中書令祕書既典¶
丈籍宜改中書著作為祕書著作於是改𨽻祕書後别¶
自置省(謂之著/作省)而猶𨽻祕書著作郎一人謂之大著作¶
<pb:KR2m0001_WYG_031-16b>¶
專掌史任(李充字𢎞度為大著作於時典籍混亂充刪/除煩重分作四部祕閣以為永制又曰荀朂)¶
(以中書監孫盛以祕書監並領著作孫綽以散騎常侍/及陳夀並為大著作又應亨祖嘉讓著作表曰自司𨽻)¶
(校尉奉至臣父五代著/作不絶邦族以爲美談)進賢兩梁冠介幘絳朝服(王隱/待詔)¶
(著作單衣介幘月朔詣/於著作省亦其任也)宋齊與晋同梁制一梁冠而無¶
印綬(以上並/大著作)魏氏又置佐著作郎亦屬中書晋佐著作¶
郎八人進賢一梁冠絳朝服祕書監自調補之(太元四/年詔祕)¶
(書無監使吏部選佐著作郎有監復舊又閻纂集云鄒/湛謂祕書監和嶠曰閻纂可佐著作嶠曰此職閑重勢)¶
(貴多爭不暇求才按此/則大著作祕監自調也)晋制佐著作郎始到職必撰名¶
<pb:KR2m0001_WYG_031-17a>¶
臣傳一人宋初以國朝始建未有合撰者其制遂廢矣¶
宋齊以來遂遷佐於下謂之著作佐郎亦掌國史集注¶
起居梁初周捨裴子野皆以他官領其職官制與大著¶
作同陳氏爲令僕子起家之選後魏有著作郎佐郎北¶
齊有著作郎佐郎各二人後周有著作上士二人中士¶
四人掌綴國錄屬春官之外史隋於祕書省置著作曹¶
著作郎二人佐郎八人煬帝加佐郎為十二人大唐爲¶
著作局置著作郎二人佐郎四人(開元二十六年/減佐郎二員)亦屬¶
<pb:KR2m0001_WYG_031-17b>¶
祕書省(自宋以後國/史悉屬祕書)龍朔二年改著作郎為司文郎中¶
佐郎為司文郎咸亨初復舊初著作郎掌修國史及製¶
碑頌之屬分判局事佐郎貳之徒有撰史之名而實無¶
其任其任盡在史館矣其屬官有校書郎二人後魏著¶
作省置校書郎北齊著作亦置校書郎二人隋亦同掌¶
讐校書籍若本局無書兼校本省典籍正字二人(隋著/作曹)¶
(置正字二人今減/一人掌同校書)○太史局令昔少皡以鳥名官其鳳¶
鳥氏爲歴正至顓頊命南正重以司天北正黎以司地¶
<pb:KR2m0001_WYG_031-18a>¶
唐虞之際羲氏和氏紹重黎之後代序天地夏有太史¶
終古者當桀之暴知其將亡乃執其圖法而奔於殷𣪞¶
太史髙勢見紂之亂載其圖法出奔於周周官太史掌¶
建邦之六典正嵗年以序事頒告朔於邦國(魯昭公二/年晋韓宣)¶
(子聘魯觀書於太史氏見易象/與魯春秋曰周禮盡在魯矣)又有馮(音憑/下同)相氏視天¶
文之次序保章氏掌天文之變當周宣王時太史官失¶
其守而為司馬氏司馬氏世典周史惠襄之間司馬氏¶
適晉(周惠王襄王有子頽叔/帶之難故司馬氏奔晋)晉中軍隨會奔秦而司馬¶
<pb:KR2m0001_WYG_031-18b>¶
氏入梁(晉太史屠黍見晉之/亂以其圖法歸周)秦為太史令(胡母敬之為/太史令作博)¶
(學七/章)漢武置太史公以司馬談為之位在丞相上天下¶
計書先上太史副上丞相談卒其子遷嗣之遷死後宣¶
帝以其官為令行太史公文書而已(瓚曰百官表無太/史公茂陵中書司)¶
(馬談以太史丞為太史令/也張夀王亦為太史令)後漢太史令掌天時星歴凡¶
嵗將終奏新年歴凡國祭祀䘮娶之事掌奏良日及時¶
節禁忌國有瑞應災異則掌記之(張衡字平子為太史/令造渾天儀鑄銅為)¶
(之獻帝時太史令王立曰前太白守天關與熒惑㑹金/火交㑹革命之象漢祚終矣晉魏必有興者後數言於)¶
<pb:KR2m0001_WYG_031-19a>¶
(帝曰天命有去就五行不常盛伏火者土承漢者魏能/安天下者曹姓惟委任曹氏而已曹公聞之使人語立)¶
(曰知公忠於朝廷天/道深逺幸勿多言)秦漢以來太史之任盖併周之太¶
史馮相保章三職自漢晋宋齊並屬太常銅印墨綬進¶
賢一梁冠絳朝服梁陳亦同後魏北齊皆如晋宋隋曰¶
太史曹置令丞各二人而屬祕書省煬帝又改曹為監¶
有令大唐初改監為局置令龍朔二年改太史局爲祕¶
書閣改令為郎中(丞為祕/書閣郎)咸亨初復舊初屬祕書省久¶
視元年改為渾天監不𨽻麟臺改令爲監置一人其年¶
<pb:KR2m0001_WYG_031-19b>¶
又改為渾儀監長安二年復爲太史局又𨽻麟臺其監¶
復為太史局令置二人景龍二年復改局爲監而令名¶
不易不𨽻祕書開元二年復改令為監改一員爲少監¶
十四年復為太史局置令二人復𨽻祕書後又改局爲¶
監(乾元元年又改其局為司天臺掌天文歴數風雲氣/色有異則宻封以奏其次小吏有司歴保章正靈臺)¶
(郎挈壺正等/官各有差)○丞二人司馬彪續漢志云太史有丞一¶
人魏以下厯代皆同隋置二人煬帝減一人大唐初不¶
置丞久視初改爲渾儀監始置丞二人長安二年又省¶
<pb:KR2m0001_WYG_031-20a>¶
景龍二年復置初儀鳳四年五月太常博士檢校太史¶
姚元辯奏於陽城測影臺依古立八尺表夏至日中測¶
影尺有五寸正與古法同調露元年十一月於陽城立¶
表冬至日中測影得丈二尺七寸開元十二年四月命¶
太史監南宮説及太史官大相元太等馳傳往安南朗¶
蔡蔚等州測候日影廽日奏聞數年伺候及還京僧一¶
行一時校之安南景北極髙二十一度六分冬至日影¶
七尺九寸四分春秋二分影二尺九寸三分夏至影在¶
<pb:KR2m0001_WYG_031-20b>¶
表南三寸三分(測影使者大相元太云交州望極纔出/地二十餘度以八月自海中南望老人)¶
(星殊髙老人星下衆星粲然其眀大者甚衆圖所不載/莫辨其名大率去南極二十度以上其星皆見乃自古)¶
(渾天家以為常沒地/中伏而不見之所也)蔚州横野軍北極髙四十度冬至¶
影丈五尺八寸九分春秋二分影六尺二分夏至影在¶
表北二尺二寸九分此二所為中土南北之極其朗襄¶
蔡許河南府汴滑太原等州各有使徃並差不同一行¶
以南北日影校量用勾股法筭之云大約南北極相去¶
纔八萬餘里其諸州測影尺寸如左林邑國北極髙十¶
<pb:KR2m0001_WYG_031-21a>¶
七度(冬至影在表北六尺九寸定春秋分影在表/北二尺六寸五分夏至影在表南五寸七分)安南¶
都䕶府北極髙二十一度六分(冬至影在表北七尺九/寸四分定春秋分影在)¶
(表北二尺九寸三分夏/至影在表南三寸三分)朗州武陵北極髙二十九度五¶
分(冬至影在表北丈五寸三分定春秋分影在表/北四尺四寸七分夏至影在表北七寸七分)襄州¶
(恒春分影在表/北四尺四寸)蔡州武津館北極髙三十三度八分(冬/至)¶
(影在表北丈二尺三寸八分定春秋分影在表/北五尺二寸八分夏至影在表北尺三寸六分)許州扶¶
溝北極髙三十四度三分(冬至影在表北丈二尺五寸/五分定春秋分影在表北五)¶
(尺三寸七分夏至影/在表北尺四寸四分)河南府告成北極髙三十四度七¶
<pb:KR2m0001_WYG_031-21b>¶
分(冬至影在表北丈三尺七寸一分定春秋分影在/表北五尺四寸五分夏至影在表北尺四寸九分)汴¶
州浚儀太嶽臺北極髙三十四度八分(冬至影在表北/丈二尺八寸五)¶
(分定春秋分影在表北五尺五/寸夏至影在表北尺五寸三分)滑州白馬北極髙三十¶
五度三分(冬至影在表北丈三尺定春秋分影在表北/五尺五寸六分夏至影在表北尺五寸七分)¶
太原府(恒春分影在/表北六尺)蔚州横野軍北極髙四十度(冬至/影在)¶
(表北丈五尺八寸九分定春秋分影在表北六/尺六寸二分夏至影在表北二尺二寸九分)¶
　　殿中監(丞尚尚食局尚藥御尚衣長尚舍/    輦等    奉    直)　(尚乘/)¶
魏置殿中監官晋宋並同齊有内外殿中監各八人梁¶
<pb:KR2m0001_WYG_031-22a>¶
陳因之其資品極下後魏亦有殿中監北齊有殿中局¶
置監四人屬門下省掌駕前奉引隋改為殿内局置監¶
二人大業三年分門下太僕二司取殿内監名以為殿¶
内省有監少監丞各一人掌諸供奉領尚食尚藥尚衣¶
(尚食即/舊御府)尚舍(即舊殿/中局)尚乘(領左右六/閑及諸閑)尚輦等六局(漢儀/注曰)¶
(省中有五尚即尚食尚冠尚衣尚帳尚席或云秦置六/尚謂尚冠尚衣尚食尚沐尚席尚書若今殿中之任)¶
每局各置奉御二人以總之置直長以貳之屬門下省¶
大唐改為殿中省仍又加置少監二人丞亦二人其官¶
<pb:KR2m0001_WYG_031-22b>¶
局職任一如隋制爲一司不屬門下龍朔二年改殿中¶
省為中御府改監爲中御大監少監改丞為中御大夫¶
(改尚食為奉膳尚藥為奉醫尚衣為奉冕尚舍為奉/扆尚乘為奉駕尚輦為奉輦凡奉御皆改為大夫)咸¶
亨初復舊○丞隋置一人大唐加一人○尚食局奉御¶
始秦置六尚有尚食焉(如淳曰謂掌天/子之物曰尚)後漢以後并其¶
職於太官湯官北齊門下省又有尚食局置典御二人¶
後周有内膳上士中士凡進食先甞之隋分屬殿内改¶
典御為奉御有二人大唐因之龍朔二年改爲奉膳大¶
<pb:KR2m0001_WYG_031-23a>¶
夫咸亨初復舊直長隋置六人大唐因之減置五人○¶
尚藥局奉御自梁陳以後皆太醫兼其職北齊門下省¶
有典御二人隋如北齊之制後改為奉御而屬殿内大¶
唐因之龍朔二年改爲奉醫大夫咸亨初復舊直長隋¶
置四人大唐因之○尚衣局奉御周官有司服中士掌¶
王之服辨其名物戰國有尚衣尚冠之職秦漢有御府¶
令丞掌供御服而屬少府後漢又掌宦者典官婢作中¶
衣服魏因之晉屬光祿勲江東省宋大眀中改尚方曰¶
<pb:KR2m0001_WYG_031-23b>¶
左右御府各置令丞一人後廢帝初省御府置中署𨽻¶
右尚方其後又置初宋氏用三品勲位眀帝改用二品¶
准南臺御史掌金銀綵帛凡諸造作以供奉及妃主六¶
宮梁陳其職𨽻在尚方後魏有掌服郎北齊門下省統¶
主衣局都統子統各二人後周有司服上士二人中士¶
二人隋分屬殿内省其後又改爲尚衣局置奉御二人¶
大唐因之龍朔二年改為奉冕大夫咸亨元年復舊直¶
長隋置八人大唐因之減二人○尚舍局奉御周禮有¶
<pb:KR2m0001_WYG_031-24a>¶
掌舍掌行所解止之處帷幕幄帟之事漢少府屬官有¶
守宮令丞掌宮殿陳設魏殿中監掌帳設監䕶之事晋¶
宋以下其職並在殿中監隋煬帝置殿内監改殿内局¶
為尚舍局置奉御二人大唐因之龍朔二年改爲奉扆¶
大夫咸亨元年復舊直長隋置八人大唐因之而減二¶
人○尚乘局奉御自秦漢以來其職皆在太僕北齊太¶
僕驊騮署有奉御十人管十二閑馬隋煬帝取之置尚¶
乘局署奉御二人大唐因之增置奉御四人龍朔二年¶
<pb:KR2m0001_WYG_031-24b>¶
改為奉駕大夫咸亨元年復舊(尚乘奉御掌六閑馬一/曰飛黄閑二曰吉良閑)¶
(三曰龍媒閑四曰騊駼閑/五曰駃騠閑六曰天苑閑)開元中減二人先是别置廐¶
使因𨽻焉猶屬殿中(武太后萬嵗通天二年五月置仗/内閑廐令殿中丞袁懐哲檢校至)¶
(聖歴二年改為少監閑廐/使自後他官相循為之)直長隋置十四人大唐減四¶
人○尚輦奉御周官小司徒中大夫掌六畜車輦又宗¶
伯巾車下大夫掌王后之五輅輦車組輓有翣羽盖(古/謂)¶
(人牽為輦春秋宋萬以乘車輦其母秦始皇乃去其輪/而輿之漢代遂為人君之乘後漢有乘輿六輦魏晋小)¶
(出則乘之及過江左孝武太元年中謝安率意而作及/破苻堅得之形制無差大小如一時人歎其黙識宋武)¶
<pb:KR2m0001_WYG_031-25a>¶
(破慕容超獲金鉦輦古之輦輿大率以六尺為度齊武/帝造大小二輦輿雕飾甚工不下□轅軛悉金花銀獸)¶
(梁大輦中方八尺左右開視金/鸞拱振隋有六輦大禮皆乘之)漢魏晉並太僕屬官車¶
府令掌之東晉省太僕遂𨽻尚書駕部宋齊梁陳車府¶
乘黄令丞掌之後魏北齊則乘黄車府令兼掌之後周¶
則司車輅主之隋又乘黄車府令丞掌之煬帝置殿内¶
省尚輦局奉御二人大唐因之龍朔二年改為奉輦大¶
夫咸亨元年復舊直長四人隋置大唐因之¶
　¶
<pb:KR2m0001_WYG_031-25b>¶
　¶
　¶
　¶
　¶
　¶
　¶
　¶
　通典卷二十六¶
