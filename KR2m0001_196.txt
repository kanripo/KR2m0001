# -*- mode: mandoku-view; -*-
#+TITLE: 通典
#+DATE: 2015-08-24 22:48:55.213111
#+PROPERTY: ID KR2m0001
#+PROPERTY: BASEEDITION WYG    
#+PROPERTY: JUAN 卷一百九十一
<pb:KR2m0001_WYG_196-1a>¶
欽定四庫全書¶
　通典卷一百九十一¶
　　唐　京　兆　杜　佑　君　卿　　纂¶
　邊防七¶
　　西戎三¶
　　西戎總序¶
西域以漢孝武時始通本三十六國皆在匈奴之西烏¶
孫之南南北有大山中央有河東西六千餘里東則接¶
<pb:KR2m0001_WYG_196-1b>¶
漢阨以玊門陽關(二關並在/今燉煌郡)西則限以葱嶺諸國大率¶
土著有城郭田畜與烏孫異故皆役屬匈奴西邊日逐¶
王領西域賦稅取足焉其南山東出金城(今金城㑹寧/安鄉西平等)¶
(即漢金/城郡地)與漢南山屬焉(屬聨/也)自玊門陽關出西域有兩¶
道從鄯善傍南山北波河西行(循河曰波彼義反/史記曰波山通道)至莎¶
車為南道西踰葱嶺則出大月氏安息(氏音/支)自車師前¶
王庭(今交/河郡)隨北山波河西行至疏勒為北道西踰葱嶺¶
則出大宛康居奄蔡焉耆自張騫開西域之迹其後霍¶
<pb:KR2m0001_WYG_196-2a>¶
去病擊破匈奴右地䧏渾邪休屠王(屠音/除)遂空其地始¶
築令居以西(令音鈴縣名今/西平郡之西北)初置酒泉郡後稍發徙人¶
充實之分置武威張掖燉煌酒泉四郡(地並/今郡)據兩關焉¶
自李廣利伐大宛之後西域震懼多遣使來貢獻於是¶
東自燉煌西至鹽澤(即蒲昌海在今/交河北庭界中)往往起亭障是時¶
軍旅連出師行二三十年海内虚耗征和中貳師李廣¶
利以軍䧏匈奴帝既悔遠征伐而搜粟都尉桑𢎞羊與¶
丞相御史奏言故輪䑓以東㨗枝渠犁皆故國地(輪臺/渠犁)¶
<pb:KR2m0001_WYG_196-2b>¶
(地名今在交河北/庭界中其地相連)廣饒水草有溉田五千頃以上處温¶
和田羙可益通溝渠種五榖與中國同時熟田一歳有¶
積榖募人壮健有累重敢徙者詣田所(累重謂妻/子家屬)就畜¶
積為本業益墾溉田稍築列亭連城而西以威西國帝¶
深陳既徃之悔乃下詔曰前有司奏欲益人賦三十助¶
邊用(每口取/三十錢)是重困老弱孤獨也而今又請遣卒田輪¶
臺輪臺西於車師千餘里前開陵侯擊車師時(開陵侯/匈奴介)¶
(和王來/䧏者也)危須尉犂樓蘭六國皆發畜食迎漢軍又自發¶
<pb:KR2m0001_WYG_196-3a>¶
兵凡數萬人王各自將共圍車師䧏其王諸國兵便罷¶
力不能復至道上食漢軍漢軍破城糧食至多壮士自¶
載不足以竟師(雖各自載糧而在道已盡至歸/塗而尚苦乏食不終師旅之事)強者盡¶
食畜産羸者道死數千人朕發酒泉驢橐駝負食出玊¶
門迎軍吏卒起張掖不甚遠然尚厮留甚衆(厮留言是/前後雜厠)¶
(不相及逮/厮音斯)曩者朕之不明以軍候𢎞上書言匈奴縛馬¶
足置城下馳言秦人我乞若馬(謂中國人為秦人習故/言也乞若猶言乞汝乞)¶
(音/氣)又漢使者乆留不還故遣貳師將軍欲以為使者威¶
<pb:KR2m0001_WYG_196-3b>¶
重也古者卿大夫與謀參以蓍龜不吉不行(謂共卿大/夫謀事尚)¶
(不專決猶/雜問蓍龜)乃者丞相御史二千石諸大夫為文學者皆¶
言祥善而易之卦得大過爻在九五(其繇曰枯楊生華/象曰枯楊生華何)¶
(可乆也謂匈/奴破不乆)匈奴困敗公車方士太史理星占氣及太¶
卜龜蓍皆以為吉匈奴必破時不可得也(今便利之時/後不可再得)¶
卦諸將貳師最吉(卜遣諸將内於卦/中貳師最得吉)故朕親發貳師今¶
計謀卦兆皆反繆失一狼走千羊乃者貳師敗軍士死¶
略離散(言死及被虜/掠並自離散)悲痛常在朕心今請遠田輪臺欲¶
<pb:KR2m0001_WYG_196-4a>¶
起亭隧(隧依深險之/處開行遒)是擾勞天下非所以優人也朕不¶
忍聞且匈奴得漢䧏者常提掖搜索問以所聞(搜索者/恐其或)¶
(私賫/文書)今邊塞未正䦨出不禁鄣候長吏使卒獵獸以皮¶
肉為利辛苦而烽火乏失亦上集不得(為邊塞有䦨出/逃亡之人而主)¶
(者不禁又長吏利於皮肉多使鄣候之卒獵獸故令烽/火有乏又其人勞苦因致奔亡凡此失皆不集於所上)¶
(文/書)後䧏者來若捕生口虜乃知之(既不上文書所以當/時不知至有䧏者來)¶
(及生口或虜得時匈/奴之人言乃知此事)當今務在禁苛暴止擅賦力本務¶
農脩馬復令(因飬馬以免徭/賦也復方目反)以補缺無乏武備而已郡¶
<pb:KR2m0001_WYG_196-4b>¶
國二千石各上進畜馬方略補邊状與計偕(與上計者/同來赴對)¶
由是不復出軍而封丞相田千秋為富民侯以明休息¶
思富飬人也昭帝時乃用桑𢎞羊前議以給使外國者¶
至宣帝遣衞司馬使䕶鄯善以西數國及破姑師未盡¶
殄分以為車師前後王及山北六國時漢獨䕶南道未¶
能盡并北道也神爵三年匈奴日逐王來䧏䕶鄯善以¶
西使者鄭吉迎之乃因使吉并䕶北道故號曰都䕶都¶
䕶之起自吉置矣由此匈奴益弱不得近西域於是徙¶
<pb:KR2m0001_WYG_196-5a>¶
屯田於比胥鞬披莎車之地(鞬居言反/披分也)屯田校尉始屬¶
都䕶都䕶督察烏孫康居諸外國都䕶理烏壘城去陽¶
關二千七百四十里與渠犁田官相近土地肥饒於西¶
域為中故理焉至元帝復戊巳二校尉屯田於車師前¶
王庭(戊巳中央鎮覆四方又開渠/播種以為厭勝故稱戊巳焉)哀平間自相分割為¶
五十五國凡國自譯長城長君監吏大禄伯長千長都¶
尉且(子餘/反)渠當户將相至侯王皆佩漢印綬凡三百七¶
十六人而康居大月氏安息罽賓烏弋之屬皆以絶遠¶
<pb:KR2m0001_WYG_196-5b>¶
不在數中其來貢獻則與相報不督錄總領也至王莽¶
時四邊擾亂與中國遂絶並復役屬匈奴前往西域有¶
二道自元始以後有三道從玊門關出西經婼羌(婼而/遮反)¶
轉西越葱嶺經懸度入大月氏為南道從玊門關西出¶
發都䕶并廻三隴沙北頭經居盧倉從沙西北過龍堆¶
到故樓蘭轉西詣龜兹至葱嶺為中道從玊門關西北¶
出經横坑辟三隴沙及龍堆出五船皆到車師界戊巳¶
校尉所理高昌轉西與中道合龜兹新道至後漢永平¶
<pb:KR2m0001_WYG_196-6a>¶
中匈奴脅服諸國共冦河西郡縣(今武威張掖/等郡之地)城門晝¶
閉明帝乃命將北征匈奴取伊吾盧地(今伊/吾縣)置冝禾都¶
尉以屯田遂通西域于闐諸國西域自絶六十五載乃¶
復通焉明年始復置都䕶戊己校尉及明帝崩焉耆龜¶
兹攻没都䕶陳睦匈奴車師圍戊已校尉章帝不欲疲¶
弊中國以事夷狄乃迎還戊巳校尉不復遣都䕶復罷¶
屯田匈奴因遣兵守伊吾地時軍司馬班超留于闐綏¶
集諸國和帝永元初竇憲大破匈奴因遣副使尉閻盤¶
<pb:KR2m0001_WYG_196-6b>¶
掩擊伊吾破之三年班超遂定西域因以超為都䕶居¶
龜兹復置戊巳校尉於是五十餘國悉納質内屬其條¶
支安息諸國至於海濵四萬里外皆重譯貢獻九年班¶
超遣掾甘英窮臨西海而還皆前代所不至莫不備其¶
風土傳其珍怪焉及超被徵以任尚為都䕶尚謂超曰¶
猥承君後冝以誨之超曰塞外吏士本非孝子順孫皆¶
罪過徙補邊屯而蠻夷懷鳥獸之心難飬易敗今君性¶
嚴急水清無大魚察政不得下和宜蕩佚簡易寛小過¶
<pb:KR2m0001_WYG_196-7a>¶
總大綱而已超去後尚私謂所親曰我以班君當有竒¶
策今所言平平耳尚至數年安帝初西域背叛如超所¶
誡頻攻圍都䕶任尚段禧等朝廷以其險遠難相應赴¶
詔罷都䕶由此遂棄西域北匈奴即復收屬諸國共為¶
邊寇十餘歳燉煌太守曹崇請出兵擊匈奴復欲進取¶
西域鄧太后不許但令置䕶西域副校尉居燉煌覊縻¶
而已其後匈奴連與車師入冦河西漢不能禁議者因¶
欲閉玊門陽關以絶其患尚書陳忠上疏曰臣聞八蠻¶
<pb:KR2m0001_WYG_196-7b>¶
之冦莫甚北虜高祖窘平城之圍文帝屈供奉之恥故¶
孝武憤怒深惟乆長之計命遣武臣浮河絶漠窮破虜¶
庭遂開西河四郡以隔絶南羌收三十六國斷匈奴右¶
臂是以單于孤特竄跡遠藏由此觀之戎狄可以威服¶
難以化狎西域内附日乆區區東向扣關者數矣此其¶
不樂匈奴慕漢之效也今北虜以破車師勢必南攻鄯¶
善棄而不救則諸國從矣若然則虜賄益增膽勢益殖¶
威臨南羌與之交連如此河西四郡危矣不得不救則¶
<pb:KR2m0001_WYG_196-8a>¶
百倍之役興不訾之費發矣議者但念西國絶遠恤之¶
煩費不見先代苦心勤勞之意也臣以為燉煌冝置校¶
尉按舊增四郡屯兵以西撫諸國庶足折衝萬里震怖¶
匈奴太后又召班超之子勇問之勇議曰昔者孝武皇¶
帝患匈奴強盛開通西域諸論者以為奪匈奴庫藏斷¶
其右臂遭王莽簒位徵求無厭胡夷忿毒遂以背叛光¶
武中興未遑外事故匈奴負強驅率諸國及至永平再¶
攻燉煌河西郡城門晝閉明帝命武臣出征西域故匈¶
<pb:KR2m0001_WYG_196-8b>¶
奴遠遁邊境得安及至永元莫不内屬㑹間者羌亂西¶
域復絶北虜遂遣責諸國備其逋租高其價直嚴以期¶
會鄯善車師皆懐忿怒思樂事漢其路無從前所以時¶
有叛者皆由牧飬失冝還為其害舊燉煌郡有營兵三¶
百人宜復之復置䕶西域副校尉居於燉煌如永元故¶
事又冝遣西域長史將五百人屯樓蘭西當焉耆龜兹¶
徑路南強鄯善于闐心膽北扞匈奴東近燉煌如此誠¶
便長樂衞尉譚顯等難曰朝廷前所以棄西域者以其¶
<pb:KR2m0001_WYG_196-9a>¶
無益於中國而費難供也今車師以屬匈奴鄯善不可¶
保信一朝反覆班将軍能保北虜不為邊害乎勇對曰¶
今中國置州牧者以禁郡縣姦猾盗賊也若州牧能保¶
盗賊不起者臣亦願以腰斬保匈奴之不為邊害也今¶
通西域則虜勢必弱虜勢必弱則為患微矣孰與歸其¶
府藏續其右臂哉為置校尉以扞北撫西設長史以招¶
懷諸國若棄而不立則西域屈就北虜縁邊之郡将受¶
困苦恐河西城門復有晝閉之儆矣今不廓開朝廷之¶
<pb:KR2m0001_WYG_196-9b>¶
徳而拘屯戍之費若北虜遂熾豈安邊乆長之策哉大¶
尉屬毛軫難曰今若置校尉則西域絡繹遣使求索無¶
厭與之則費難供不與則失其心一朝為匈奴所廹當¶
復求救則為役大矣勇對曰今設以西域歸匈奴而使¶
其因西域租入之饒兵馬之衆以擾動縁邊是為富仇¶
讐之財増暴夷之勢也置校尉者宣布威徳以繫諸國¶
内向之心以疑匈奴覬覦之情而無費財耗國之慮也¶
且西域之人無他求索其來入者不過廩食而已今若¶
<pb:KR2m0001_WYG_196-10a>¶
拒絶勢必北屬夷虜并力以冦并凉則中國之費不止¶
十億於是從忠勇議乃以勇為西域長史將五百人西¶
屯栁中(今交河/郡縣)勇遂破平車師自建武至於延光西域¶
三絶復通順帝永建二年勇復擊䧏焉耆於是龜兹踈¶
勒于闐莎車等十七國皆來服從而烏孫葱嶺以西遂¶
絶六年帝以伊吾舊膏腴之地傍近西域匈奴資之以¶
為抄暴復令開設屯田如永元時事置伊吾司馬一人¶
自陽嘉以後朝威稍損諸國驕放轉相陵伐矣爰自魏¶
<pb:KR2m0001_WYG_196-10b>¶
及晉中原多故西域朝貢不過三四國焉至後魏太武¶
帝使董琬使西域還且言其地為三域自葱嶺以東流¶
沙以西為一域始墨以南月氏以北為一域兩海之間¶
水澤以南為一域三域之内諸小渠長蓋以百數其出¶
西域更為四道自玊門流沙西行二千里至鄯善為一¶
道自玊門度流沙北行二千二百里至車師為一道從¶
莎車西行一百里至葱嶺西千三百里至伽部為一道¶
自莎車西南五百里至葱嶺西南千三百里至波路為¶
<pb:KR2m0001_WYG_196-11a>¶
一道焉於是貢獻者十有六國孝文延興中尚書奏以¶
燉煌一鎮界遠西北冦賊路衝慮或不固欲移就凉州¶
羣官㑹議給事中韓秀曰此蹙境之事非闢土之冝愚¶
謂燉煌之立其來乆矣雖土鄰強冦而兵人素習縱有¶
姦竊不能為害循常置戍足以自全進斷北狄之覘途¶
退塞西夷之闚路若徙就姑臧慮人懷異意或貪留重¶
遷情不願徙脫引冦内侵深為國患且燉煌去凉州三¶
千里捨遠就近防制有闕一朝廢置是啓戎心則夷狄¶
<pb:KR2m0001_WYG_196-11b>¶
交構互相來徃恐醜徒協契侵竊凉土邊役繁興艱難¶
方甚乃從秀議焉隋煬帝時遣侍御史韋節司𨽻從事¶
杜行滿使於西蕃諸國至罽賔得瑪瑙杯王舍城得佛¶
經史國得十舞女獅子皮火䑕毛而還帝復令裴矩於¶
武威張掖間徃來以引致之皆㗖以厚利令轉相諷諭¶
大業中相率而來朝者四十餘國帝因置西戎校尉以¶
應接之自燉煌西出玊門陽關渉鄯善北通伊吾千里¶
自伊吾北通車師前部高昌壁千二百里自高昌壁北¶
<pb:KR2m0001_WYG_196-12a>¶
通車師後部金蒲城(今北庭/府縣)五百里此其西域之門户¶
内地故漢戊巳校尉更互屯焉伊吾地冝五榖桑麻蒲¶
萄其北及栁中皆膏腴之地故漢帝與匈奴争車師伊¶
吾以制西域至隋有商胡雜居勝兵千餘人附於鐡勒¶
人甚驕悍厥田良沃隋末内屬置伊吾郡屬天下亂又¶
臣突厥○大唐貞觀四年以頡利破㓕遂舉其屬七城¶
來䧏因列其地為西伊州同於編户至武太后如意初¶
武威軍總管王孝傑大破吐畨復龜兹于闐疎勒碎葉¶
<pb:KR2m0001_WYG_196-12b>¶
四鎮自是諸國朝貢侔於前代矣神龍以後黒衣大食¶
強盛漸并諸國至於西海分兵鎮守焉(族子環隨鎮西/節度使高仙芝)¶
(西征天寳十載至西海寳應初因/賈商船舶自廣州而囘著經行記)今之所纂其小國無¶
異聞者則不暇録焉(諸家纂西域事皆多引諸僧逰歴/𫝊記如法明遊天竺記支僧載外)¶
(國事法盛歴諸國𫝊道安西域志惟佛國記曇勇外國/𫝊智猛外國傳支曇諦烏山銘翻經法師外國𫝊之類)¶
(皆盛諭釋氏詭異竒迹參/以他書則紕謬故多畧焉)¶
　　樓蘭¶
樓蘭在婼羌西北漢時通焉王理扞泥城去陽關千六¶
<pb:KR2m0001_WYG_196-13a>¶
百里東去長安六千一百里户千五百西北去都䕶理¶
所千八百里至山國千三百餘里(此國山居/故名山國)西北至車¶
師千九百里地沙鹵寄田仰穀傍國國多出葭葦檉桞¶
胡桐白草(白草牛馬所嗜也胡桐似桐蟲食其樹而沫/下流出者俗名為胡桐淚言似眼流也可以)¶
(汗金/銀)人隨畜牧逐水草有驢馬多橐駝能作兵器與婼¶
羌同初漢武帝因張騫之言甘心欲通大宛諸國使者¶
一歳中多至十餘輩樓蘭姑師當道苦之(每給使者受/其勞費故厭)¶
(苦/也)攻刼漢使王恢等漢將趙破奴率屬國騎(謂諸外國/屬漢者)¶
<pb:KR2m0001_WYG_196-13b>¶
及郡兵撃之虜樓蘭王遂破姑師於是列亭障至玊門¶
矣樓蘭既䧏服貢獻匈奴聞發兵撃之於是樓蘭遣一¶
子質漢後貳師將軍撃大宛便道引兵捕樓蘭王將詣¶
闕簿責王對曰小國在大國間不兩屬無以自安願徙¶
國入扵漢地上直其言遣歸國樓蘭王死後王立樓蘭¶
國最東垂近漢當白龍堆乏水草常主發道負米擔糧¶
送迎漢使又數為吏卒所懲艾不便與漢通(艾讀/曰乂)後復¶
為匈奴反間數遮漢使昭帝遣平樂監傅介子往刺其¶
<pb:KR2m0001_WYG_196-14a>¶
王懸首北闕下乃立其弟尉屠耆為王更名其國為鄯¶
善王自請天子曰身在漢乆今歸單弱而前王有子在¶
恐為所拒國中有伊循城其地肥美願漢遣一將屯田¶
積榖令臣得依其威重於是漢遣司馬一人吏士四十¶
人田伊循以鎮撫之其後置都尉伊循官置始此矣鄯¶
善當漢道衝西通且末(且此/余反)七百二十里自且末以往¶
皆種五穀土地草木産畜作兵畧與漢同自後無聞至¶
後魏太武時其國為沮渠安周所攻其王西奔且末而¶
<pb:KR2m0001_WYG_196-14b>¶
且末役屬之西魏大統八年其王允鄯來率衆内附¶
　　且末¶
且末國漢時通焉王治且末城去長安六千八百里戸¶
二百三十西北至都䕶理所二千二百里北接尉犁丁¶
零東與白提西接波斯精絶南至小宛可三日行地有¶
蒲萄諸果人皆剪髪着氊㡌小袖衣為衫則開頸而縫¶
前多牛羊騾驢其王安末染盤梁武帝普通五年遣使¶
貢獻謂之末國(梁史云/即且末)其國西北有流沙數百里夏月¶
<pb:KR2m0001_WYG_196-15a>¶
有熱風為行旅之患風之欲至老駝先知即鳴而聚立¶
埋口鼻於沙中人每以為候即將氊擁蔽鼻口其風迅¶
駛斯須過盡若不防者以致危斃¶
　　杅彌¶
杅彌漢時通焉王理杅彌城去長安九千三百里户三¶
千三百東北至都䕶理所三千五百里南與疎勒東北¶
與龜兹西北與姑墨接西通于闐四百里後漢改其國¶
曰拘彌居寧彌城亦曰寧彌城國順帝永建中為于闐¶
<pb:KR2m0001_WYG_196-15b>¶
王放前破殺其王興陽嘉初燉煌太守徐由遣疎勒發¶
兵擊破于闐遂更立拘彌王靈帝熹平中又為于闐所¶
破殺掠殆盡衆纔千口¶
　　車師(高昌附/)¶
車師前王後王並漢時通焉前王國一曰前部理交河¶
城(今交/河郡)水分流繞城下故為號去長安八千一百里户¶
千五百西南至都䕶理所千八百里西域長史及戊巳¶
校尉並理於此去燉煌十三日行其地東西三百里南¶
<pb:KR2m0001_WYG_196-16a>¶
北五百里四面多大山後王國理務塗谷(即今蒲城今/北庭府蒲類)¶
(縣/也)去長安八千九百里户六百西南至都䕶理所一千¶
二百三十餘里北與匈奴地接初漢武帝征和四年中¶
遣重合侯馬通將諸國之兵共圍車師焉車師王乃䧏¶
服昭帝時匈奴復使四千騎田車師及其王烏貴與匈¶
奴結親遂教之遮漢道通烏孫者宣帝地節二年遣侍¶
即鄭吉校尉司馬熹(音許/吏反)將免刑罪人田渠犁積榖欲¶
以攻車師至秋收穀吉憙發城郭諸國兵共擊車師攻¶
<pb:KR2m0001_WYG_196-16b>¶
交河城破之王尚在北石城中未得㑹吉食盡歸渠犁¶
田秋收後更徃攻石城王乃輕騎奔烏孫焉吉還田渠¶
犁及車師益積穀以安西國侵匈奴匈奴大臣皆曰車¶
師地肥美近匈奴使漢得之多田積穀必害我國不可¶
不争也遣騎來撃吉吉將田士卒保車師城匈奴圍城¶
數日乃觧吉上書車師去渠犁千餘里間以山河北近¶
匈奴漢兵在渠犁者勢不能相救願益田卒於是召故¶
車師太子軍宿在焉耆者立以為王盡徙車師國人令¶
<pb:KR2m0001_WYG_196-17a>¶
居渠犁遂以車師故地與匈奴車師王得近漢田官與¶
匈奴絶亦安樂親漢其後置戊巳校尉屯田車師故地¶
(即今交河郡漢/取之以置校尉)平帝元始中車師後王國有新道出五¶
船北通玊門關徃來差近戊巳校尉徐普欲開以省道¶
里避白龍堆之阨車師後王姑句(音/鈎)以道通當為拄置¶
心不便也(柱支拄也言有所置立而支拄/於已故心不便也拄音竹禹反)地又頗與匈¶
奴南將軍地接其後舉國䧏匈奴(盡舉一/國之衆)是時王莽易¶
匈奴單于璽單于怒大撃北邊而西域亦瓦觧焉耆國¶
<pb:KR2m0001_WYG_196-17b>¶
近匈奴先叛殺都䕶但欽莽不能討西域因絶至後漢¶
和帝元光二年大將軍竇憲破北匈奴車師震慴(之渉/反)¶
前後王各遣子入侍其後屢叛至安帝延光四年長史¶
班勇撃其後王軍大破斬之桓帝永興初後部王阿羅¶
多攻圍漢屯田且固城殺傷吏士後部侯炭遮領餘人¶
叛阿羅多詣漢䧏阿羅多從百餘騎亡走北匈奴中漢¶
立後部故王軍就質子卑君為後部王阿羅多復從匈¶
奴中來䧏於是更立阿羅多為王將卑君還燉煌以後¶
<pb:KR2m0001_WYG_196-18a>¶
部人三百帳别屬役之(食其税帳者猶/中國戸之數)至魏帝時賜其¶
王一多離守魏侍中號大都尉及晉以交河城為高昌¶
郡(蓋因其地高敞人庻昌盛立名或云昔漢武帝遣/兵西討師旅頓敞者因住焉有漢時高昌壘故也)張¶
軌吕光沮渠䝉遜在河西皆置太守以統之焉後魏太¶
武時其前部王為沮渠無諱所攻遣使上表云不能自¶
全遂捨國東奔三分免一在焉耆東界幸垂賑救魏使¶
撫慰開焉耆倉給之文成帝末其地又為蠕蠕所并立¶
闞伯周為王(高昌稱王自此/始闗始濫反)孝文太和五年高車主阿¶
<pb:KR2m0001_WYG_196-18b>¶
伏至羅殺闞王以燉煌人張孟明為高昌王太和二年¶
孟明為國人所殺立馬儒為王以鞏顧禮麴嘉為左右¶
長史儒又通使後魏請内屬人皆戀土不願東遷相與¶
殺儒立嘉為王高昌麴嘉字靈鳯金城郡榆中人(今郡/地)¶
既立為王㑹焉耆為嚈噠所破衆不能自立請主扵嘉¶
嘉遣其第二子為焉耆王由是始大益為國人所服其¶
都城周迴千八百四十歩於坐室畫魯哀公問政於孔¶
子之像國内有城十八置四十六鎮官有令尹有交河¶
<pb:KR2m0001_WYG_196-19a>¶
公田北公皆其王子也餘官多同中國大事决之於王¶
小事則太子及二公隨状㫁平章録紀事訖即除籍書¶
之外無乆掌文案官人雖有列位並無曹府唯每朝集¶
於衙門評議衆事諸城各有户曹水曹田曹毎城遣司¶
馬侍郎相監檢校名為城令服餙丈夫從胡法婦女人¶
畧同華夏兵器有弓箭刀楯甲稍文字亦同華夏兼用¶
胡書有毛詩論語孝經歴代子史集學官弟子以相教¶
授雖習讀之而皆為詩賦税則計田輸銀無者輸麻布¶
<pb:KR2m0001_WYG_196-19b>¶
其刑法風俗婚姻䘮葬與華夏大同其人面貎類高麗¶
辮髪施之於背女子頭髪辮而垂其地高燥多石磧氣¶
候温暖與益州相似榖麥再熟宜蠶多五果有草名為¶
羊刺其上生蜜而味甚佳赤鹽如朱白鹽如玊多蒲萄¶
酒俗事天神兼信佛法國中羊馬牧於隐僻以避外冦¶
非貴人不知其所又有草實如繭中絲如細纑名為白¶
疊子國人取織以為布交市用焉其國北有赤石山山¶
北七十里有貪汗山夏有積雪此山之北鐡勒界也從¶
<pb:KR2m0001_WYG_196-20a>¶
武威西北有㨗路度沙磧一千餘里四面茫然無有蹊¶
徑欲徃者不可凖記唯以人畜骸骨及駝糞為驗路中¶
或聞歌哭之聲行人尋之多致亡失蓋魑魅魍魎也故¶
商旅徃來多取伊吾路孝明帝正光中嘉遣使求借五¶
經諸史并請國子助教劉爕以為博士及隋文帝開皇¶
中突厥破其四城有二千人來歸中國嘉孫伯雅立其¶
大母本突厥可汗女其父死突厥令依其俗伯雅不從¶
者乆之突厥逼之不得已而從煬帝大業五年伯雅來¶
<pb:KR2m0001_WYG_196-20b>¶
朝因從撃高麗還尚宗女華容公主八年歸蕃○至大¶
唐武徳中遣使獻狗雌雄各一高六寸長尺餘性甚惠¶
能牽馬衘燭云本生拂菻國其後不供職貢貞觀四年¶
其王文泰來朝(伯□/子)後與西突厥連結諸國朝貢者皆¶
路出高昌文㤗稍擁絶之至十三年太宗謂其使曰高¶
昌數年來朝貢脫畧我使人至彼文㤗云鷹飛於天雉¶
竄於嵩猫遊於堂䑕安於穴各得其所豈不快耶明年¶
當發兵以撃汝國十四年八月交河道行軍大總管侯¶
<pb:KR2m0001_WYG_196-21a>¶
君集平高昌國下其郡三縣五城三十二户八千四十¶
六口萬七千七百三十四馬千三百疋太宗以其地為¶
西州以交河城為交河縣始昌城為天山縣田北城為¶
栁中縣東鎮城為蒲昌縣高昌城為高昌縣初西突厥¶
遣其葉䕶屯兵於可汗浮圖城與高昌為影響至是懼¶
而来䧏以其地為庭州并置蒲類縣每嵗調内地更發¶
千人鎮遏焉黄門侍郎禇遂良上疏曰臣聞古者哲后¶
必先華夏而後戎狄務廣徳化不事遐荒是以周宣薄¶
<pb:KR2m0001_WYG_196-21b>¶
伐至境而止始皇逺塞中國分離漢武負文景之聚財¶
翫士馬之餘力始通西域將三十年復得天馬於宛城¶
採蒲萄於安息而海内空竭生人物故所以租至六畜¶
算至舟車因之年凶盗賊並起搜粟都尉桑𢎞羊復希¶
主意請遣士卒逺田輪䑓築城以威西域武帝翻然追¶
悔棄輪䑓之野下哀痛之詔人神感悅海内乂康向使¶
不然生靈盡矣是以光武中興不踰葱嶺孝章即位都¶
䕶來歸今誅㓕高昌威加西域收其鯨鯢以為州縣然¶
<pb:KR2m0001_WYG_196-22a>¶
則王師初發之嵗河西供役之年飛芻輓粟十室九空¶
數郡蕭然五年不復陛下歳遣千餘人逺事屯戍終年¶
離别萬里思歸去者資装自須營辦既賣菽粟傾其機¶
杼經途死亡復在其外兼遣罪人增其防遏彼罪人者¶
生於販肆終朝惰業犯禁違公必能擾於邊城無益於¶
行陣所遣之内復有逃亡官司捕捉為國生事設令張掖¶
塵飛酒泉烽舉豈能得高昌一人斗粟而及事乎終湏¶
起發隴右諸州星馳電撃由斯而言此河西者方已腹¶
<pb:KR2m0001_WYG_196-22b>¶
心彼高昌者他人手足豈得糜費中華以事無用書曰¶
不作無益害有益此之謂也陛下平頡利於沙塞滅吐¶
渾於西海突厥餘衆尋為可汗吐渾隨崩更樹君長復¶
立高昌非無前例此所謂有罪而誅之既服而立之四¶
海百蠻誰不聞見蠕動懷生畏威慕徳冝擇高昌可立¶
者而立之徵給首領兼還本國負戴漢恩長為藩翰中¶
國不擾既富且寧傳之子孫以貽永代矣不從¶
　　龜兹¶
<pb:KR2m0001_WYG_196-23a>¶
龜兹(一曰丘兹/又曰屈茨)漢時通焉王理延城(今名伊/邏盧城)都白山之¶
南二百里(隋西域圖云白山一名阿羯山/常有火及煙即是出碙砂之處)東去長安七¶
千五百里户七千南與精絶東南與且末西南與杅彌¶
北與烏孫西與姑墨接能鑄冶俗有城郭東至都䕶理¶
所烏壘城四百里烏壘户百十與都䕶同理其南三百¶
里至渠犁渠犁城都尉一人户百三十東北與尉犁東¶
南與且末南與精絶接昭帝田輪䑓與渠犁地皆相連¶
也宣帝時烏孫公主遣女東有大河東流號計戍水據¶
<pb:KR2m0001_WYG_196-23b>¶
漢書則黄河也(其真黄河也見/雍州西平郡篇)○大唐貞觀二十三年¶
將軍阿史那社爾伐龜兹虜其王如歸立嗣子素稽為¶
王今安西都府所理則龜兹城也今王則震之後也今¶
并有漢時姑墨温宿尉頭三國之地¶
　¶
　¶
　¶
　通典卷一百九十一¶
